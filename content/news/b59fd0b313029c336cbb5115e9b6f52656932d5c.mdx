---
title: Широківська громада підписала Меморандум про співпрацю з REBUILD UKRAINE
image: /uploads/452081567_877098881133467_5895120809382248406_n.jpg
templates:
  - category: content/newsCategories/international_cooperation.md
    _template: category
pubDate: 2024-07-25T12:16:00.000Z
hideNews: false
---

Ви уже дивились другу частину мультфільму «Думками навиворіт »?

А ми подивилися і хочемо поділитися враженнями.

Що тільки не відбувається в голові у людей! Безліч емоцій, подій та переживань, в яких так легко загубитись. Але що б не відбувалося в голові наших спеціалістів, є дещо, що слугує для нас дороговказом, якому ми слідуємо, — розвиток Широківської громади!

Наші фахівці щоденно трудяться над пошуком партнерств, які сприятимуть економічному процвітанню нашої території, комфортному життю людей та інноваційним рішенням для сталого розвитку і відбудови.

Раді, що коло наших друзів та партнерів розширюється!

Голова Широківської громади Денис Коротенко підписав меморандум про співпрацю із ReBuild Ukraine. В рамках цієї співпраці команда ReBuild Ukraine надаватиме громаді необхідну організаційну, інформаційно-аналітичну допомогу для прискорення залучення фінансування на відбудову та розвиток.

Окрім цього, за сприянням наших партнерів ReBuild Ukraine, Широківська громада візьме участь у міжнародній виставці-конференції ! Такий захід — це не тільки можливість показати свої здобутки, але й чудова нагода знайти однодумців та партнерів.

Ця подія демонструє, що статус прифронтової громади — не вирок, а випробування, яке ми з гідністю долаємо за підтримки наших партнерів! Разом до кращого майбутнього!
