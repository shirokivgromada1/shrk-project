---
title: >-
  Росіяни впроваджують на ТОТ механізми посилення рекрутингу людей для участі в
  т.зв. «сво»
image: /uploads/photo1705572035.jpeg
pubDate: 2024-08-16T06:04:41.255Z
hideNews: false
---

За даними української розвідки, для цього на місця спущені конкретні вказівки силовикам. Окупанти зосереджуватимуть свою увагу на людях, що мають проблеми з заборгованостями чи кримінальні справи на стадії досудового слідства. Ці категорії громадян шантажем та залякуваннями вербуватимуть до російської армії. Фактично, жителів ТОТ ставитимуть перед вибором: або опис майна чи ув’язнення, або підписання контракту з вс рф. У такий спосіб окупаційна влада намагається поповнити нестачу особового складу на гарячих напрямках, адже «добровольці» не хочуть йти до російської м’ясної армії навіть за умов значного збільшення виплат.

Закликаємо тимчасово переміщених осіб, які проживають в громаді та мають рідних на ТОТ, інформувати своїх близьких про плани окупантів. У разі примусу до мобілізації громадянам України необхідно якомога швидше шукати можливість покинути окуповану територію, а у випадку призову – робити все, аби здатися в полон. 

Тільки так буде можливість зберегти життя. 

***Публікація підготовлена завдяки співпраці Широківської громади з Силами оборони України у рамках регіональної комунікаційної кампанії у Запорізькій області, яка впроваджується з метою підвищення рівня обізнаності мешканців тимчасово окупованих територій (ТОТ) Запорізької області щодо зусиль держави та інститутів громадянського суспільства в протидії російській агресії.***
