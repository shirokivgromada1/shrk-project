---
title: >-
  В ЗАПОРІЗЬКІЙ ОБЛАСТІ ДЛЯ ШКОЛЯРІВ СТАРТУЄ ПРОЄКТ «ПЛІЧ-О-ПЛІЧ ВСЕУКРАЇНСЬКІ
  ШКІЛЬНІ ЛІГИ»
image: /uploads/vfkfirj`.jpg
templates:
  - category: content/newsCategories/education.md
    _template: category
pubDate: 2024-01-11T10:06:43.224Z
hideNews: false
---

Про старт проєкту “Пліч-о-пліч всеукраїнські шкільні ліги», який проводиться за ініціативи Офісу Президента України, розповіли очільник Запорізької ОВА Юрій Малашко та майстер спорту, завідувачка кафедри реабілітаційної педагогіки та здорового способу життя Олена Аксьонова на спільному брифінгу в офіційному Медіацентрі при ОДА.

У 2023/2024 навчальному році в регіоні стартує загальнонаціональний проєкт «Пліч-о-пліч всеукраїнські шкільні ліги», метою якого є залучення максимальної кількості учнів до регулярних занять фізичною культурою, формування у молоді сталих традицій та мотивації до фізичної активності, та як наслідок, заохочення до здорового способу життя. 

> Турбуємося про найцінніше - наших дітей. Спочатку через ковід, а потім через повномасштабне вторгнення росії малеча була вимушена звести до мінімуму своє активне життя, спілкування з друзями та однолітками. Дитинство одне, і ми маємо зробити його яскравим! - зауважив Юрій Малашко. 

Посадовець зазначив, що у межах проєкту пройдуть змагання з п’яти видів спорту, зокрема з баскетболу, волейболу, спортивного орієнтування, футзалу та черліденгу. Це допоможе згуртувати підлітків та  сформувати у них командний дух. Всі заходи відбуватимуться з урахуванням безпекових норм.

При обласній військовій адміністрації створено оргкомітет, який буде опікуватись всіма питаннями. На сьогодні в закладах загальної середньої освіти вже відбулися перші організаційні збори та почалася підготовка до проведення першого шкільного етапу.
