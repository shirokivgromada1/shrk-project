---
title: У Широкому запрацював громадський центр правосуддя (ГЦП)!
image: /uploads/news/important/12.jpg
templates:
  - category: content/newsCategories/important.md
    _template: category
pubDate: 2023-07-05T15:04:00.000Z
hideNews: false
---

City HUB на базі Широківської громади започаткувала центр правової допомоги. Він повинен стати проміжною ланкою між судовою гілкою влади та громадськістю. 

Мета центру - підвищити спроможність мешканців громади вирішувати проблеми та захищати власні права.

Відтепер жителі можуть отримати наступні послуги: 

* первинна та вторинна правова допомога;
* психологічна допомога;
* послуги з перенаправлення до інших державних та недержавних надавачів правової допомоги;
* консультації з питань адміністративних послуг;
* сприяння у вирішенні трудових спорів;
* сприяння у вирішенні сімейних спорів
* допомога громадянам в спілкуванні з органами виконавчої влади та місцевого самоврядування щодо вирішення проблем громади.


Окрім адвокатів та юристів, консультації в ГЦП надаватиме психолог,  представники ЦНАПу, Пенсійного фонду, Головного управління Національної поліції.


Ми вдячні нашим партнерам за чудовий проєкт. На сьогодні країна-терористка намагається переконати весь світ, що людські права - сумніва річі. Тому як ніколи раніше, важливо знати їх та вміти захистити себе. 

Звернутись за консультацією до Громадського центру правосуддя можна за адресою: с. Широке, вул. Центральна 2. Вони працюють:  понеділок – п’ятниця з 9:00 до 17:00. Телефон гарячої лінії центру: +380 (50) 986 51 80 



