---
title: Нарада з питань ветеранської політики
image: /uploads/441494709_837992328377456_7713163253531944877_n.jpg
templates:
  - category: content/newsCategories/public_sector.md
    _template: category
pubDate: 2024-05-21T09:11:00.000Z
hideNews: false
---

Повернення захисників та захисниць до цивільного життя — складний процес. Втім, це не значить, що він неможливий. Вкотре спеціалісти Широківської громади доводять, що нам усе під силу!

Директор КУ "Центр соціальних послуг Широківської громади"  Дмитро Лук'яненко разом з помічником ветерана та ветеранки Широківської громади Михайлом Гречухою презентували наші здобутки в цьому напрямку на нараді за участі заступниці голови Запорізька обласна державна адміністрація Наталії Будяк: 

* «Карта ветерана». Ми вже неодноразово писали про цей інструмент, який має допомогти ветеранам. У цьому документі простою мовою розписано весь спектр послуг, які можуть отримати ветерани та ветеранки в нашій громаді від різних підрозділів.
* Помічник ветерана та ветеранки Широківської громади. Одним із важливих напрямків для нас є робота з демобілізованими. Але у нас є так людина, яка допоможе військовим повернутися до цивільного життя, — це помічник ветерана та ветеранки Михайло Гречуха. 

З усіх питань по демобілізованим, мобілізованим, військовослужбовцям — звертайтеся до помічника ветерана та ветеранки за номером + 38 (068) 733-26-51 (Михайло).

Дякуємо обласній адміністрації за підтримку у такий складний час. Ми розуміємо, що попереду ще багато роботи. Але разом ми з усім обов’язково впораємося!
