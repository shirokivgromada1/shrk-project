---
title: Тріо “Ритм” святкує перший ювілей!
image: /uploads/news/culture/21.jpg
templates:
  - category: content/newsCategories/culture.md
    _template: category
pubDate: 2023-07-12T04:00:00.000Z
hideNews: false
---

Сьогодні цей колектив відзначає своє п’ятиріччя. На честь їх свята Відраднівський центр дозвілля разом з КУ “Центр культури та дозвілля Широківської громади” організували масштабний захід з піснями, танцями й жартівливим номером наприкінці. 

До привітань цих неймовірно талановитих співачок долучився голова громади Денис Коротенко, його заступниця Ольга Ставицька, директор ГО "За розвиток" Дмитро Лук'яненко, провідна методистка КУ “Обласний методичний центр мистецтва та культури” Алла Рушинець, депутати Андрій Капленко та Анна Кислинська, староста Відраднівського округу Ірина Колесник та інші мешканці громади. 

Тріо “Ритм” був створений влітку 2018 року з ініціативи трьох чарівних панянок - Анни Бєлогурової, Тетяни Гладкевич та Оксани Соловей під керівництвом Галини Петрової. Зараз вони покорили аматорську сцену. На їх рахунку багато перемог в музичних конкурсах. Подекуди в інших громадах або ж в місті навіть говорять, якщо на сцені з’являються тріо “Ритм”, то іншим колективам й не варто сподіватися на перемогу! 

Ми вдячні всім, хто долучився до організації цього свята. Тріо “Ритм” дійсно заслуговує на визнання. Віримо, що дівчата стануть відомими не тільки на всю громаду, а й підуть далі і здобудуть більше слави!

З піснею до Перемоги! 

