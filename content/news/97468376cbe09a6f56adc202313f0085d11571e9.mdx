---
title: >-
  В ШИРОКІВСЬКІЙ ГРОМАДІ ВЕТЕРАНИ ТА ВЕТЕРАНКИ МОЖУТЬ РОЗПОЧАТИ ПРОЦЕС
  РЕІНТЕГРАЦІЇ В ЦИВІЛЬНЕ ЖИТТЯ
image: /uploads/458649406_502072052540348_4975941669632100891_n.jpg
templates:
  - category: content/newsCategories/public_sector.md
    _template: category
pubDate: 2024-09-19T10:57:39.101Z
hideNews: false
---

*Команда Широківської громади продовжує підтримку реінтеграції ветеранів та ветеранок, які проживають на нашій території.*

Саме тому в громаді стартував проєкт «Нове життя», що впроваджується громадською організацією «За розвиток». В рамках проєкту для ветеранів, ветеранок та їхніх сімей проводяться зустрічі з психосоціальної підтримки. Перша зустріч вже минула. Метою роботи на першій зустрічі стало створення групи самодопомоги в форматі «рівний-рівному».

Групи «рівний-рівному» — це підтримка, яку учасники надають один одному без участі фахівців, дозволяють ветеранам ділитися своїм досвідом у безпечному середовищі, де вони отримують емоційну підтримку та взаєморозуміння від тих, хто пережив подібні ситуації.

Якщо ви ветеран або родич учасника бойових дій, ви також можете приєднатись до зустрічей в рамках проєкту «Нове життя». На цих зустрічах ви зможете:

* розбудувати соціальну мережу;
* навчитись озвучувати свої потреби та взаємодіяти з надавачами різних послуг;
* здобути навички подолання стресу та пошуку допомоги;
* отримати фахову допомогу для найшвидшого відновлення.

Щоб отримати більше інформації щодо зустрічей або приєднатись до них звертайтесь за цим номером телефона: 0687332651

Закликаємо ветеранів та ветеранок Широківської громади активно залучатись до участі у групах самодопомоги!

Ініціативу «Нове життя» впроваджує громадська організація «За Розвиток»  за технічного адміністрування ІСАР Єднання та сприяння Програми розвитку ООН (UNDP) в Україні за фінансової підтримки Європейського Союзу, наданої в межах проєкту «EU4Recovery – Розширення можливостей громад в Україні», фінансової підтримки Уряду Королівства Нідерландів.
