---
title: 'Пожежа в Дніпрельстані: наслідки паління сміття!'
image: /uploads/news/important/13.jpg
templates:
  - category: content/newsCategories/important.md
    _template: category
pubDate: 2023-09-25T12:43:00.000Z
hideNews: false
---

Днями в селі Володимирівського округу здійнялась пожежа, яка пошкодила 1 гектар землі. Мешканка вирішила спалити сміття на городі, на жаль, це розповсюджена практика у нашій громаді. Через її неуважність полум’я перейшло з її городу на приватні території сусідів. 

На виїзд приїхали пожежні КП «Місцева пожежно-рятувальна служба Широківської громади». Вони боролись з наслідками декілька годин. На щастя, ніхто не постраждав та великих пошкоджень майна не було виявлено. 

Крім локальних пожеж спалювання сміття шкодить атмосфері Землі. Виділяються шкідливі речовини, такі як: 

* оксиди азоту; 
* оксиди сірки; 
* діоксид вуглецю; 
* поліциклічні ароматичні вуглеводні (ПАВ); 
* важкі метали тощо. 

Ці речовини негативно впливають на стан атмосфери, викликаючи забруднення повітря, кислотні дощі, парниковий ефект та інші проблеми.

Також це призводить до забруднення ґрунту і водойм. Зола та шлак, що утворюються при спалюванні, містять токсичні речовини, які потрапляють в ґрунт і воду, а потім у харчові продукти.

Крім того, спалювання сміття є небезпечним для здоров'я людини. Вдихання диму від такого багаття викликає:

* алергію; 
* астму; 
* хронічні захворювання легень; 
* рак.

Тож дбаймо про навколишнє середовище і своє здоров'я разом! 



