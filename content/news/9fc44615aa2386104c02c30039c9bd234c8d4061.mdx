---
title: В ЗАПОРІЗЬКІЙ ОБЛАСТІ ПРОДОВЖУЄТЬСЯ СИСТЕМНА ПРОТИДІЯ КОРУПЦІЇ
image: /uploads/picture (3).jpg
templates:
  - category: content/newsCategories/no_topic.md
    _template: category
pubDate: 2024-01-25T06:29:15.293Z
hideNews: false
---

Під головуванням керівниці апарату ОДА Зінаїди Бойко відбулося засідання робочої групи з оцінювання корупційних ризиків у діяльності Запорізької обласної державної (військової) адміністрації.

До створеної на виконання розпорядження голови ОДА № 781 від 27.12.2023 робочої групи залучено фахівців з громадськості, серед яких експерт в сфері антикорупційного законодавства, декан юридичного факультету ЗНУ, доктор юридичних наук, професор, Тетяна Коломоєць.

![](</uploads/picture (4).jpg>)

Під час засідання Зінаїда Бойко наголосила, що по кожному з напрямків можливо знайти слабкі місця, а їх виявлення може допомогти в попередженні зловживань та порушень чинного законодавства.

Оксана Бурко підкреслила важливість тренінгу для членів робочої групи, під час якого присутні розглянули основні питання щодо оцінювання корупційних ризиків та обговорили подальшу підготовку антикорупційної програми Запорізької обласної державної адміністрації на 2024-2026 роки. 

Крім цього, в області продовжує функціонувати робоча група “Прозорість та підзвітність”, яка аналізує корупційні ризики в сфері публічних закупівель.

Наприкінці засідання присутнім нагадали про необхідність своєчасного подання декларацій за минулі роки.
