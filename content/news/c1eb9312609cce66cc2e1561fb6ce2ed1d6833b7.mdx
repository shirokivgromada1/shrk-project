---
title: Ми відкриті до співпраці!
image: /uploads/news/social-sphere/25.jpg
templates:
  - category: content/newsCategories/social_sphere.md
    _template: category
pubDate: 2023-07-14T09:28:00.000Z
hideNews: false
---

Широківська громада продовжує вибудовувати дружні відносини з всеукраїнськими благодійними фондами! Представники 6 організацій відвідали форум-зустріч, яка проходила в головному офісі. 

Від нас був голова громади Денис Коротенко, його заступниця Ольга Ставицька, голова Громадська організація "За розвиток" Дмитро Лук'яненко та начальниця відділу “Соціального захисту населення” Наталя Малишкіна.  

Під час заходу підіймалися проблеми та виклики з якими зіштовхнулася громада від початку повномасштабного вторгнення. За півтора року кількість жителів, що потребують допомоги зросла в рази. А отже й потреба в проєктах з психосоціальної підтримки, розвантаження, арттерапії, підтримки ментального здоров'я теж збільшилися. 

Очікується що саме активна співпраця з цими благодійниками допоможе нам реалізувати спільні інтереси. Тож по завершенню зустрічі майже з усіма організаціями було підписано меморандум про співпрацю! 

Дякуємо представникам БО "Благодійний фонд "Посмішка ЮА", Карітас Запоріжжя, БФ "Світ Українцям", БФ "Міст", ГО "10 квітня", ГО "Українська асоціація психотерапевтів та бізнес-тренерів" за активну підтримку наших жителів. 

Під кінець заходу до громади завітав гість з-за кордону! Представник Естонського центру міжнародного розвитку та Талліннського університету Март. Він побажав Перемоги Україні та українському народу, а також розповів про діяльність громадських організацій і соціальних установ у рідній країні. 


Разом ми поборемо все!





