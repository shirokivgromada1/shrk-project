---
title: 'Ігор Лихолат '
image: /uploads/Лихолат.jpg
pubDate: 2024-09-20T07:58:30.186Z
hideNews: true
---

Хлопець народився у Дніпрельстані. У школі мав добрі відмітки і завжди за все брався завзято. Мати пригадує Ігоря добрим та чуйним хлопцем, навіть трохи сором’язливим. Після школи служив в армії. Після повернення до міста — пильнував за правопорядком.

Почався 2014 рік. Хлопець стояв на блокпостах у Донецьку, допомагав військовим всім чим міг. У цивільному житті працював в охоронній компанії. Майже одразу після початку повномасштабного вторгнення долучився до війська. Ігор був гранатометником. Захищав нас на Харківському напрямку, потім був у Часовому Яру. Зараз світлини з цього міста мабуть бачив увесь світ, росіяни не шкодують сил, щоб зруйнувати його. 

Ігорю, ми пам’ятатимемо тебе! Ти назавжди в наших серцях..

Твоя хоробрість буде прикладом для наступних поколінь.Команда Широківської громади висловлює щирі співчуття рідним та близьким Героя!

Слава Герою!Слава Україні!


