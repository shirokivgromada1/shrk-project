---
title: 'Об''єднання «Турбота» шукає волонтерів! '
image: /uploads/437791726_816951783814844_4235639785251280418_n.jpg
templates:
  - category: content/newsCategories/security.md
    _template: category
pubDate: 2024-04-17T05:52:00.000Z
hideNews: false
---

Замість светриків та шкарпеток — сітки! Процес плетіння у часи повномасштабного вторгнення зазнав значних змін…

Але волонтерів з об'єднання «Турбота» села Новопетрівка Широківської громади це взагалі не засмучує. За 10 місяців, протягом яких існує об’єднання, волонтери встигли сплести вже понад 2 000 м маскувальної сітки для наших захисників! Але в цьому місяці з’явились деякі проблеми.

Слава про сіточки від «Турботи» розлетілася сарафанним радіо так далеко, що волонтери не встигають обробляти замовлення. Тому їм дуже потрібні додаткові руки в поміч! 

Зараз на постійній основі над сітками працює десь десятеро людей. На одну велику сітку у команди йде день або півтора часу. Дехто може приєднуватись до плетіння на цілий день, а буває, що і школярі забіжать на перерві, щоб допомогти. Так що цій справі ви можете приділяти скільки забажаєте часу. На місці досвідчені волонтери навчать вас як швидко та якісно плести 

Якщо хочете приєднатись, зв’яжіться з кураторкою волонтерського об’єднання та членкинею Клуб успішних пані Широківської громади — Наталею Недвигою. Пані Наталія власними коштами закуповує всі необхідні матеріали для плетіння та за необхідності відправляє готові сітки військовим. 

 Контакти пані Наталії: +380993807517
