---
title: Хто допомагає Широківській громаді працювати з BigData?
image: /uploads/СайтФБ (97).png
templates:
  - category: content/newsCategories/economics.md
    _template: category
pubDate: 2024-07-23T11:10:27.402Z
hideNews: false
---

BigData — це великі масиви інформації. Настільки обсяжні, що взявши все населення Широківської громади (а це близько 30 000 людей) обробляти інформацію про кожну людину, сидіти довелося б довгенько…

Але нам і не треба! Ми живемо у XXI сторіччі, тож у нас є відповідні інструменти. Зараз розповімо про круте IT-рішення, з яким працює наша громада.

Прям вся інформація на світі нам не потрібна. Корисними є дані про бізнес та підприємців, які проживають на території громади, якою сферою діяльності вони займаються та як допомагають наповнювати бюджет, сплачуючи податки.

Ці дані дуже цінні, бо допомагають проаналізувати економічний потенціал громади, знайти напрямки можливої співпраці з місцевим та релокованим бізнесами, ВПО та місцевими мешканцями.

Аналізувати дані та отримувати раціональну аналітику по ним ми можемо завдяки «Економічному профайлу громади». Це ІТ-рішення, яке розробила команда Центру розвитку інновацій та Vkursi. Економічним профайлом можуть користуватись спеціалісти різних відділів громади.

Економічна BigData та її аналіз — це великі можливості для створення якісної стратегії. А команда громади наразі працює над трьома стратегічними документами, один з яких — Програма місцевого економічного розвитку. Тож наступні місяці «Економічний профайл громади» буде активно використовуватись для створення цього документу.

Дякуємо розробникам та команді з провадження Економічного профайлу за  ефективні IT-рішення, які допомагають нам розвивати громаду!
