---
title: Молодь громади відвідала Всеукраїнський форум «Українська ідентичність»
image: /uploads/forum_ukr_identity_24 (1).jpg
templates:
  - category: content/newsCategories/youth_policy.md
    _template: category
  - category: content/newsCategories/culture.md
    _template: category
pubDate: 2024-09-24T11:30:00.000Z
hideNews: false
---

Що таке бути українцем? На це питання немає однозначної відповіді. Адже українська ідентичність – це пазл, який складається з багатьох елементів: звичаї, історія, культура та цінності.

Аби глибше пізнати себе як українця та сформувати чіткіше розуміння нашої ідентичності, молодіжний актив Широківської громади взяв участь у Всеукраїнському форумі «Українська ідентичність» в місті Дніпро. 

![](</uploads/forum_ukr_identity_24 (2).jpg>)

«Нам завжди розповідали, що Донецьк та Прикарпаття — це зовсім різні території, що Запоріжжя та Кропивницький — це зовсім різні території. Але ні, ми всі одна нація, ми українці, ми всі єдині!», — Олександр Корінний, голова Всеукраїнської асоціації ОТГ.

Сім заходів, три панельні дискусії, декілька цікавих майстер-класів, нові знайомства, а найголовніше — обмін досвідом та ідеями. Цей день нашій молоді запам’ятається надовго!

«Питання національної самоідентифікації на сьогодні стоїть дуже гостро, особливо для молоді. Тому такий форум був дуже важливим та корисним для нас. Ми повинні прислухатися та брати приклад зі спікерів форуму та нести націотворчі ідеї в маси», — Неоніла Доценко, молодіжний працівник Широківської громади. 

\\![](</uploads/forum_ukr_identity_24 (3).jpg>)

Нові знання сприятимуть зміцненню громадянської ідентичності населення, об’єднуючи нас навколо спільних цінностей та ідеалів. Це неабияк важливо для молоді, адже на них покладено надважливе та складне завдання —  розбудова та розвиток України у післявоєнні часи. 

Кожен з нас унікальний: ми різного віросповідання, різних поглядів на життя, різних вподобань. Але є дещо, що нас об’єднує — усвідомлення себе, як українця. 

Дякуємо Міністерству молоді та спорту України, Всеукраїнській Асоціації об'єднаних територіальних громад, Дніпропетровській обласній державній адміністрації та програмі «Українська національна та громадянська ідентичність» за запрошення та проведення форуму!
