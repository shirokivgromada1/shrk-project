---
title: >-
  Обґрунтування щодо закупівлі «Послуги з поточного ремонту та придбання
  матеріалів для облаштування місць тимчасового перебування внутрішньо
  переміщених (евакуйованих) осіб у приміщеннях адміністративної будівлі  за
  адресою: Запорізька область, Запорізький район, село Володимирівське, вул.
  Стадіонна, 9А», за кодом  ДК 021:2015 - 45450000-6 Інші завершальні будівельні
  роботи
image: /uploads/ВАЖЛИВА ІНФОРМАЦІЯ.jpg
templates:
  - category: content/newsCategories/no_topic.md
    _template: category
pubDate: 2024-01-22T07:42:43.527Z
hideNews: false
---

Відповідно до статті 64 Конституції України в умовах воєнного або надзвичайного стану тимчасово можуть встановлюватись окремі обмеження прав і свобод із обов’язковим зазначенням строку дії цих обмежень. Указом Президента України від  6 листопада 2023 року № 734/2023 (Указ затверджено Законом № 3429-IX від 08.11.2023) продовжити строк дії воєнного стану в Україні з 05 години 30 хвилин 16 листопада 2023 року строком на 90 діб.

Статтею 4 Указу № 64 Кабінету Міністрів України постановлено невідкладно: 1) ввести в дію план запровадження та забезпечення заходів правового режиму воєнного стану в Україні; 2) забезпечити фінансування та вжити в межах повноважень інших заходів, пов'язаних із запровадженням правового режиму воєнного стану на території України. 

Стаття 121 Закону України «Про правовий режим воєнного стану» передбачає, що Кабінет Міністрів України в разі введення воєнного стану в Україні або окремих її місцевостях: 1) працює відповідно до Регламенту Кабінету Міністрів України в умовах воєнного стану; 2) розробляє та вводить в дію План запровадження та забезпечення заходів правового режиму воєнного стану в окремих місцевостях України з урахуванням загроз та особливостей конкретної ситуації, яка склалася. 

Згідно з сьомим абзацом пункту 5 частини 1 статті 20 Закону України від 27.02.2014 № 794 «Про Кабінет Міністрів України» Кабінет Міністрів України здійснює керівництво єдиною системою цивільного захисту України, мобілізаційною підготовкою національної економіки та переведенням її на режим роботи в умовах надзвичайного чи воєнного стану. З метою невідкладного забезпечення заходів правового режиму воєнного стану, до яких у тому числі входить здійснення публічних закупівель, частиною 3-7 розділу Х «Прикінцеві та перехідні положення» Закону встановлено, що на період дії правового режиму воєнного стану в Україні та протягом 90 днів з дня його припинення або скасування особливості здійснення закупівель товарів, робіт і послуг для замовників, передбачених цим Законом, визначаються Кабінетом Міністрів України із забезпеченням захищеності таких замовників від воєнних загроз. На виконання даної норми Закону урядом були прийняті Особливості. 

&#x9;01 вересня 2023 року Кабінетом Міністрів України прийнято постанову № 930 «Деякі питання функціонування місць тимчасового проживання внутрішньо переміщених осіб». Згідно вимог ч.5 Основних засад утворення та функціонування місць тимчасового проживання необхідно провести вжиття заходів до приведення умов проживання у місцях тимчасового проживання у відповідність з мінімальними вимогами, визначеними [пунктом 8](https://zakon.rada.gov.ua/laws/show/930-2023-%D0%BF#n48) цього Порядку. У разі неможливості приведення таких умов у відповідність з мінімальними вимогами здійснюється переселення осіб, які проживають в місцях тимчасового проживання, з урахуванням потреб окремих категорій осіб та єдності родин до місць тимчасового проживання, які відповідають мінімальним вимогам, визначеним [пунктом 8](https://zakon.rada.gov.ua/laws/show/930-2023-%D0%BF#n48) цього Порядку.

&#x9;Враховуючи обов’язковість вище вказаних вимог, визначених Постановою КМУ №930,  підтверджується наявність нагальної потреби в закупівлі додаткових послуг «Послуги з поточного ремонту та придбання матеріалів для облаштування місць тимчасового перебування внутрішньо переміщених (евакуйованих) осіб у приміщеннях адміністративної будівлі  за адресою: Запорізька область, Запорізький район, село Володимирівське, вул. Стадіонна, 9А» за кодом ДК 021:2015-45450000-6 Інші завершальні будівельні роботи.

&#x9;Водночас, як передбачено чинним законодавством, під час здійснення закупівель замовники повинні дотримуватися принципів здійснення публічних закупівель. 

Наказом Міністерства розвитку економіки, торгівлі та сільського господарства України від 18.02.2020 р.  № 275 «Про затвердження примірної методики визначення очікуваної вартості предмета закупівлі» визначені такі терміни:

\- ідентичні товари - товари, що мають однакові характерні для них основні ознаки, в тому числі функціональні, технічні та якісні, а також експлуатаційні та фізичні характеристики. Незначні відмінності у зовнішньому вигляді товарів, які не мають суттєвого значення, можуть не враховуватися;

-  очікувана вартість - розрахункова вартість предмета закупівлі на конкретних умовах поставки із зазначенням інформації про включення/невключення до очікуваної вартості податку на додану вартість (ПДВ) та інших податків і зборів;

\- ринкова ціна - ціна, яка встановлюється безпосередньо на реальному ринку під впливом співвідношення попиту і пропозиції, або ціна конкретних угод, які відбулись на вільному ринку під впливом виключно ринкових факторів;

\- ринкові консультації - метод дослідження ринку, спрямований на отримання інформації щодо актуальних цін, постачальників/підрядників та рівня конкуренції, можливих варіантів товарів, робіт та послуг з урахуванням нових технічних рішень та інновацій;

\- запит цінових пропозицій - документ, лист-звернення замовника до учасників ринку з проханням надати свої комерційні пропозиції на зазначений товар або послугу.

Під час проведення ринкових консультацій були направлені учасникам ринку запити з описом необхідних та бажаних вимог до предмета закупівлі. Зацікавлені учасники ринку надсилали свої пропозиції. Опрацьовувавши та проаналізувавши отримані пропозиції була визначена очікувана вартість предмета закупівлі. Отримана під час ринкових консультацій інформація дозволила визначити оптимальні вимоги до предмета закупівлі з урахуванням актуальних пропозицій ринку та визначена обґрунтована очікувана вартість. Зокрема було проаналізовано загальнодоступну інформацію щодо цін, яка міститься у відкритих джерелах (у тому числі в електронній системі закупівель «Prozorro»), проаналізовано закупівельні ціни попередніх закупівель Замовника в попередніх періодах.

Уповноваженій особі надійшло по 3 комерційні пропозиції:

1\. Комерційна пропозиція №1, загальна сума 8 100 000,00 грн.

2\. Комерційна пропозиція №2, загальна сума 7 999 705,00 грн.

3\. Комерційна пропозиція №3, загальна сума 7 900 300,00 грн.

За результатами розгляду наданих комерційних пропозицій визначили обґрунтовану очікувану вартість за предметом закупівлі  «Послуги з поточного ремонту та придбання матеріалів для облаштування місць тимчасового перебування внутрішньо переміщених (евакуйованих) осіб у приміщеннях адміністративної будівлі  за адресою: Запорізька область, Запорізький район, село Володимирівське, вул. Стадіонна, 9А» за кодом ДК 021:2015-45450000-6 Інші завершальні будівельні роботи, яка складає 8 000 000,00 грн. (Вісім мільйонів гривень 00 копійок) з ПДВ.

Визначена очікувана вартість розрахована, як середньоарифметичне значення масиву отриманих даних, за такою формулою:

Цов = (Ц1 +… + Цк) / К,

де:

Цов - очікувана вартість;

Ц1, Цк  - ціни, отримані з отриманих комерційних пропозицій, приведені до єдиних умов;

К - кількість комерційних пропозицій




Згідно з пунктом 10 Особливостей замовники, у тому числі централізовані закупівельні організації, здійснюють закупівлі товарів і послуг (крім послуг з поточного ремонту, предмет закупівлі яких визначається відповідно до пункту 3 розділу II Порядку визначення предмета закупівлі, затвердженого наказом Мінекономіки від 15 квітня 2020 р. № 708 (далі — послуги з поточного ремонту), вартість яких становить або перевищує 100 тис. грн, послуг з поточного ремонту, вартість яких становить або перевищує 200 тис. грн, робіт, вартість яких становить або перевищує 1,5 млн. грн, шляхом застосування відкритих торгів у порядку, визначеному цими особливостями, та/або шляхом використання електронного каталогу для закупівлі товару відповідно до порядку, встановленого постановою Кабінету Міністрів України від 14 вересня 2020 р. № 822 «Про затвердження Порядку формування та використання електронного каталогу», з урахуванням положень, визначених цими особливостями.

З метою задоволення потреби Замовника у закупівлі «Послуги з поточного ремонту та придбання матеріалів для облаштування місць тимчасового перебування внутрішньо переміщених (евакуйованих) осіб у приміщеннях адміністративної будівлі  за адресою: Запорізька область, Запорізький район, село Володимирівське, вул. Стадіонна, 9А» за кодом ДК 021:2015-45450000-6 Інші завершальні будівельні роботи та враховуючи очікувану вартість предмета закупівлі необхідно провести відкриті торги у порядку визначеному Особливостями.




