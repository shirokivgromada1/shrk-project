---
title: Підсумки 41 позачергової сесії Широківської сільської ради
image: /uploads/428457435_783493347160688_2638650670313458035_n.jpg
templates:
  - category: content/newsCategories/public_sector.md
    _template: category
  - category: content/newsCategories/social_sphere.md
    _template: category
pubDate: 2024-02-19T12:28:00.000Z
hideNews: false
---

44 питання — і всі затверджено. Такі результати 41 позачергової сесії сільської ради, яка відбулась сьогодні.

Ділимось найважливішим за підсумками сесії:

* Як завжди не минулося без підтримки наших захисників. Затвердили передачу матеріальної допомоги, до якої увійшли засоби антидронової боротьби та пульти управління безпілотниками.
* Також депутатський корпус погодив зміни до Програми розвитку житлово-комунального господарства та благоустрою населених пунктів Широківської громади. Зокрема погодили виділення коштів на ремонт дитячих майданчиків, які постраждали від місцевих вандалів. На жаль, такі випадки трапляються нерідко. Принагідно нагадуємо, щоб ви повідомляли про всі факти таких порушень поліцейським офіцерам громади!
* Депутатський корпус погодив зміни до програми соціального захисту населення «Назустріч людям», які стосуються оздоровлення. Також були затвердженні питання з надання коштів для відшкодування проїзду хворим жителям громади для здійснення гемодіалізу, кошти на лікування орфанних захворювань, одноразову грошову допомогу військовослужбовцям ЗСУ, які були демобілізовані.
* Затвердили оновлені тарифи на соціальні послуги, які надає КУ «Центр соціальних послуг Широківської громади»: догляд вдома, соціальне таксі, натуральна допомога, масаж, притулок. Ці послуги можуть бути платними для тих жителів громади, які потребують їх, але не входять до жодної з пільгових категорій.
