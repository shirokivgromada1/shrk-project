---
title: Зустріч із менонітом
image: /uploads/448739565_855785666598122_926395452912064173_n.jpg
pubDate: 2024-06-26T08:47:58.320Z
hideNews: false
---

Жили в свій час на території Широківської громади меноніти. Жили собі, розбудовували аграрний край, а ще зводили неймовірної краси будівлі. Жителі Миколай-Поля підтвердять, що місцева гімназія вражає своєю самобутністю. Ех, нам би машину часу, щоб з цими трударями поспілкуватись….

Проте зачекайте! Все обійшлося і без подорожей у часі. Для користувачів послуги «Університет третього віку» в рамках розмовного клубу «РІКА» організували зустріч зі справжнім менонітом! Тема: "Історія менонітів у Запорізькому краї». На зустріч зібралося багато людей, а також заступниця голови Ольга Ставицька та координаторка БФ «Менонітський центр» Ольга Рубель. 

Історія німців-менонітів дуже цікава та насичена, тому зустріч пройшла вмить!Наприклад, ви знали, що німці-меноніти, насправді не всі були німцями? У той час всіх іноземців називали німцями. Знаєте як ми це дізналися? Гості заходу розповіли:)

Тому, якщо ви хочете цікаво проводити час і вам «трошки за тридцять» — користуйтесь послугою «Університет третього віку», подзвонивши за номером +38 (096) 513-20-30.

