---
title: Поліпшення зв'язку в опорному закладі освіти
image: /uploads/428633212_783998197110203_2845512770669929374_n.jpg
templates:
  - category: content/newsCategories/education.md
    _template: category
pubDate: 2024-02-20T12:28:06.299Z
hideNews: false
---

Поганий зв’язок та інтернет постійно відключається в укритті? Забудьте! Це все в минулому! Опорний заклад освіти Широківської громади отримав обладнання, яке виводить комунікацію на новий рівень! 

Завдяки модернізації найпростішого укриття в опорному навчальному закладі ми змогли організувати змішану форму навчання для частини учнів. А щоб забезпечити стійкий зв'язок навіть в укритті, в рамках проєкту «Цифрові школи» обласний департамент освіти надав школі міжмережевий екран, маршрутизатори з точками доступу та веб-камери. За словами директорки закладу, нове обладнання значно посилить зв’язок в укритті.

Вдячні нашим партнерам, за допомогу та підтримку. Спільними зусиллями ми робимо все, щоб дітлахи громади навіть в умовах війни безперебійно отримували якісну освіту! 

Проєкт «Цифрові школи» реалізується відповідно до Меморандуму про співробітництво в сфері інновацій та цифровізації між Міністерством цифрової трансформації України та компанією Cisco, за підтримки Міністерства освіти і науки України.
