---
title: Найкраще для нашої найдорожчої малечі!
image: /uploads/news/social-sphere/18.jpg
templates:
  - category: content/newsCategories/social_sphere.md
    _template: category
pubDate: 2023-06-02T12:40:00.000Z
hideNews: false
---

Артисти філармонії підготували для малечі цікаву розважальну шоу-програму із сучасною музикою, професійним вокалом, запальними танцями, а також веселими іграми. Все це дійство заворожило дітей! Наприкінці свята вони ще й отримали маленькі подарунки. Протягом всього заходу відчувалась щира та невимушена атмосфера. 

Вже дев’ятий рік поспіль через активні бойові дії в нашій країні життя маленьких українців під загрозою. Тож День захисту дітей, який вдалося провести в вільному Запоріжжі, з танцями, піснями та усміхненою малечею символізує незламність нашого духу і готовність захищати їхнє дитинство до Перемоги. 

Ми вдячні службі у справах дітей Запорізької обласної державної адміністрації за організацію цього свята. Наші діти заслуговують бути щасливими навіть у такий буремний час. Ми обов’язково поборемо темряву та збудуємо безхмарне майбутнє!





