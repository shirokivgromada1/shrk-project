---
title: Цифровий освітній центр на базі опорного закладу освіти
image: /uploads/421674826_767930675383622_4681400304648791444_n.jpg
templates:
  - category: content/newsCategories/education.md
    _template: category
pubDate: 2024-01-24T07:23:00.000Z
hideNews: false
---

Ще донедавна в деяких наших селах центром, де дітям можна класно провести час, були школи. Однак, ковідні карантини, а потім війна відібрали у них таку можливість.  Але всі ми адаптуємося до нової реальності. І тепер наша опорна школа — знову місце, де лунає сміх дітей. І це не просто так! 

У опорному закладі освіти громади відкрився Цифровий освітній центр, який забезпечує дітей безпечним доступом до дистанційної освіти. Перевірити його роботу приїхали операційна директорка Управління ООН з координації гуманітарних справ / OCHA Ukraine Едем Восорн та очільниця офісу управління ООН із координації гуманітарних справ в Україні Сара Гілдінг дер Ведувен.\
\
![](/uploads/421500713_767930685383621_2857479783899579387_n.jpg)

Їхній візит якраз припав на проведення уроку, де учні займалися на комп’ютерах Центру. На перерві діти спілкувалися з гостями, грали в настільні ігри, фотографувалися та розмальовували карту України. Однак їхня зустріч була перервана повітряною тривогою. Учні та гості негайно перейшли до укриття. Це стало черговим нагадуванням про нову реальність для українських дітей, які змушені навчатися під час повітряних тривог. Незважаючи на всі труднощі, ми раді, що наші діти нарешті можуть проводити час в школі, разом з однокласниками.

Вдячні БО «Благодійному фонду Посмішка ЮА» у партнерстві з NGO YES  та Управлінню ООН з координації гуманітарних справ в Україні за допомогу у створенні Цифрового освітнього центру. Адже завдяки цьому простору учні не тільки отримують знання, але й круто проводять час!
