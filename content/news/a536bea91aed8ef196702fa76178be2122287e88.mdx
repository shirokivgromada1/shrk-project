---
title: В громаді відбувся воркшоп для нашої молоді
image: /uploads/436916076_812065790970110_1409468031625482630_n.jpg
templates:
  - category: content/newsCategories/youth_policy.md
    _template: category
pubDate: 2024-04-09T05:52:00.000Z
hideNews: false
---

 «Вас вітає Широківська громада», — із цими словами ми радо зустріли гостей зі Львова. А приїхали вони не просто погуляти та відвідати історичні пам’ятки, а з відповідальною місією. І зараз ми розповімо з якою.

До Широківської громади завітали представники Український католицький університет UCuniversity. Спільно ми провели воркшоп для нашої молоді, спрямований на посилення привабливості громади для молодого покоління. Тож як це зробити? 

Під час заходу, 32 учасники з нашої громади за підтримки львів'ян досліджували чинники, що впливають на якість життя молоді у Широківській громаді, а також згенерували ідеї та розробили інноваційні рішення для подолання викликів. Серед учасників були і представники Молодіжна рада Широківської громади.

Впевнені, що саме за територіальними громадами стоїть майбутнє, але воно неможливе без активної участі молоді. Саме тому здобуті під час воркшопу знання стануть неоціненним внеском у розвиток та процвітання Широківської громади!

![](/uploads/436784543_812065857636770_2523875538668227892_n.jpg)

На цьому проєкт не закінчується! Згодом учасники вирушать до Львова, де презентують прототипи своїх проєктів. А найкращий — отримає фінансову підтримку! З нетерпінням чекаємо на результати!

Проєкт в громаді реалізовує команда Агенція розвитку Широківської громади — Julia Noskova, Olia Mishevska за підтримки голови громади Korotenko Denys та заступниці голови Ольга Ставицька. Також дякуємо за підтримку БФ Менонітський центр та його координаторці Olga Rubel 

А за цінні знання та наставництво, яке отримала наша молодь дякуємо команді УКУ та Офісу інновацій — Oleksii  Molchanovskyi, Юлія Блашко, Max Kolyada. Ви неймовірні. Ваша підтримка цінна для нас. 

Далі буде!
