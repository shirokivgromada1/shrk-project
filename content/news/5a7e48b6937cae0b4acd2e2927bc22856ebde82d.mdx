---
title: >-
  Послуга «Університет третього віку» від КУ «Центр соціальних послуг
  Широківської громади»
image: /uploads/426136495_776766707833352_4092786287300844910_n.jpg
templates:
  - category: content/newsCategories/social_sphere.md
    _template: category
pubDate: 2024-02-08T08:53:25.152Z
hideNews: false
---

З чим у вас асоціюється поняття «поважний вік»? Для команди Широківської громади поважний вік — це синонім до можливостей та розвитку! І отримати їх може кожен, хто скористається послугою КУ «Центр соціальних послуг Широківської громади» «Університет третього віку Широківська територіальна громада»! 

На днях учасники цієї послуги відвідали уроки фінансової грамотності. Заступниця голови Ольга Ставицька простими словами пояснила складну тему на прикладі сімейного бюджету та бюджету громади. 

Також під час зустрічі торкнулися й історичного минулого нашої країни. Ольга Рубел  зачитала лист від безвинно репресованого юнака. Це і є найкрасномовнішим підтвердженням того, що радянський союз не був ніяким раєм на землі, а справжньою тюрмою народів.

Завдяки «Університету третього віку» буденні дні літніх людей стають цікавими та різноманітними. Долучайтеся до навчання, адже попереду на нас чекає багато нових тем! 

А більш детально про цю послугу ви можете дізнатися у свіжому випуску газети «Широківська громада інформує».
