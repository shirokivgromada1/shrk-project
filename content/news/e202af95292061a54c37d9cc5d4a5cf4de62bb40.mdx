---
title: >-
  Представники Широківської громади поділились власним досвідом на форумі з
  місцевого розвитку
image: /uploads/forum_bezpeka_04 (3).png
templates:
  - category: content/newsCategories/security.md
    _template: category
pubDate: 2024-10-04T12:13:00.000Z
hideNews: false
---

Чи почуваєте ви себе в безпеці? Сьогодні відповісти на це питання ствердно та без сумнівів дуже складно. Саме тому в Широківській громаді вже понад рік діє робоча група з громадської безпеки та соціальної згуртованості. 

Ці зустрічі допомагають координувати роботу з впровадження на території громади проєктів для створення безпечного середовища. Про найважливіші ініціативи з цієї сфери ми звітуємо нашим жителям на цій сторінці. 

![](</uploads/forum_bezpeka_04 (2).png>)

А учасники групи, в свою чергу, можуть дізнатись про безпекові потреби населення. У цьому дуже допомагає гаряча лінія Широківської громади, куди ви можете звернутись зі своїм запитом чи пропозицією щодо покращення безпекової ситуації в громаді: (067) 612-66-06

До робочої групи входять представники влади, поліції, рятувальної служби та комунальних установ громади. Також ми дуже раді, що до нашої групи входять фахівці Програми розвитку ООН в Україні, які за необхідності координують наші дії, дають пропозиції з підвищення наших компетенцій у сфері безпеки та сталого розвитку громади. 

![](</uploads/forum_bezpeka_04 (1).png>)

Представники Широківської громади нещодавно відвідали один з таких заходів. На форумі з місцевого розвитку «Громадська безпека та відновлення» ми послухали провідних фахівців з забезпечення сталого розвитку та безпечного середовища, дізнались про практики інших громад та поділились власним досвідом роботи групи з громадської безпеки та соціальної згуртованості. 

Дякуємо нашим партнерам з ПРООН за ще одну чудову можливість підвищити наші компетенції та розповісти про досвід Широківської громади в організації безпечного середовища для наших жителів!

Форум є частиною циклу регіональних заходів із місцевого розвитку та відновлення, що відбуваються у партнерських громадах в різних областях України за всебічної підтримки ПРООН та ЄС, наданої в межах проєкту «EU4Recovery — Розширення можливостей громад в Україні».
