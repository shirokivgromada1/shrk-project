---
title: 'Важливо: будьте обережні при вживанні соленої та в''яленої риби'
image: /uploads/news/bez-rubruky/351853435_1657921654632189_6145827980924993405_n.jpg
templates:
  - category: content/newsCategories/no_topic.md
    _template: category
pubDate: 2023-06-13T07:33:00.000Z
hideNews: false
---

Внаслідок підриву російськими окупантами Каховської ГЕС, Запорізьке районне управління Головного управління Держпродспоживслужби в Запорізькій області попереджає населення про загрозу здоров'ю та життю людей від ймовірних ризиків захворювання на ботулізм при вживанні риби (соленої чи в'яленої), вживаючи невідкладних заходів на виконання вимог Законів України «Про основні принципи та вимоги до безпечності та якості харчових продуктів», «Про забезпечення санітарного та епідемічного благополуччя населення».

Ботулізм - дуже небезпечне і в багатьох випадках смертельне токсичне інфекційне захворювання, яке виникає при вживанні продуктів, заражених мікробом групи клостридій. Харчові продукти, забруднені цим мікробом і недостатньо оброблені, стають причиною захворювання на ботулізм. Симптоми ботулізму з'являються на перший-третій день після вживання забрудненого продукту: слабкість, запаморочення, сухість в роті. Пізніше - розлади центральної та вегетативної нервової системи, які проявляються в порушенні зору та ковтання, розладах мови. Лікування тільки в умовах стаціонару.

***Гострі кишкові інфекції*** – одні з найпоширеніших інфекційних захворювань, які можуть призвести до серйозних ускладнень, особливо у дітей.

***Серед основних причин гострих кишкових інфекцій є:***

* недотримання правил особистої гігієни,
* недотримання умов і термінів зберігання сировини та готових страв,
* вживання неякісних харчових продуктів, які містять збудник захворювання, тощо.

Найчастіше збудники кишкових інфекцій знаходяться у сирій їжі тваринного походження (м’ясо, яйця, непастеризоване молоко, морепродукти), немитих фруктах та овочах.

***Основні симптоми харчового отруєння*** — нудота і блювота, діарея, слабкість і нездужання, болі в шлунку, а також у багатьох випадках зміна кольору обличчя, озноб, підвищення температури. **КОЖНЕ ОТРУЄННЯ ПОТРЕБУЄ ОБОВ’ЯЗКОВОГО ЗВЕРНЕННЯ ДО ЛІКАРЯ.**

Основні симптоми харчового отруєння — нудота і блювота, діарея, слабкість і нездужання, болі в шлунку, а також у багатьох випадках зміна кольору обличчя, озноб, підвищення температури. КОЖНЕ ОТРУЄННЯ ПОТРЕБУЄ ОБОВ’ЯЗКОВОГО ЗВЕРНЕННЯ ДО ЛІКАРЯ.

***Профілактика кишкових інфекцій та харчових отруєнь: ***


\- не купуйте харчові продукти чи готові страви у місцях несанкціонованої торгівлі;
\- не залишайте готову їжу на столі довше ніж на дві години. Ні в якому разі не зберігайте їжу, яка залишилася після пікніка;
\- ретельно мийте руки з милом перед вживанням їжі, після повернення з вулиці та після кожного відвідування туалету;
\- добре проварюйте продукти, особливо м’ясо, птицю, яйця і рибу;
\- мийте та обдавайте окропом фрукти і овочі, особливо у разі споживання їх у сирому вигляді;
\- вживайте бутильовану воду або охолоджену кип’ячену воду.

***Літо має бути приємним, смачним і вільним від незапланованих візитів до лікаря. Відпочивайте з розумом та Будьте здорові!***
