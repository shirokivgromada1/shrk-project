---
title: Урочисте відкриття спортивного майданчику у Світанку
image: /uploads/449499613_863401079169914_1213525046513590964_n.jpg
pubDate: 2024-07-05T12:11:46.264Z
hideNews: false
---

Сьогодні надійшло повідомлення від жителя села Світанок, що там відбувається щось дивне. Гучно, багато людей, молодь там шось робить. Ми швидко зреагували та відправили у село кореспондента. Як виявилось, не дарма. 

Приїхав він якраз на урочисте відкриття спортивного майданчика!  

На початку заходу, Тимур Брана учасник команди «Українські спортики» поділився своїм унікальним досвідом участі в проєкті UPSHIFT при підтримці  Представництва Дитячого фонду ООН (ЮНІСЕФ). В її рамках хлопці та дівчата з’ясували, що у молоді є потреба у спортивному дозвіллі. Тому написали проєкт з установки спортивного майданчика та реалізували його у своєму селі!

Після вступної промови хлопці продемонстрували як вони тренуються на майданчику. Те, що виробляють ці молодики, не кожному дорослому під силу! В цей час найменші гості заходу ласували смаколиками від Культурної Ліги Сходу. Під кінець заходу виступили повітряні акробатки Studioyanaki. Дівчата зачарували своїми номерами всіх присутніх. 

До речі, в проєкті UPSHIFT від Широківської громади беруть участь 7 команд! Всі наші учасники роблять та планують щось цікаве для рідної громади. І ось такий майданчик, це лише частина тих проєктів, які вони написали. 

Дякуємо Юнісеф, Карітас Запоріжжя, Культурній Лізі Сходу та всім присутнім за підтримку та віру в нашу неймовірну молодь!

