---
title: >-
  Обґрунтування щодо закупівлі «Нове будівництво Центру безпеки громадян по вул.
  Молодіжна села Петропіль Запорізького району Запорізької області» за кодом ДК
  021:2015 45210000-2 Будівництво будівель
image: /uploads/photo1705572035.jpeg
pubDate: 2024-09-30T07:00:00.000Z
hideNews: false
---

У зв’язку з необхідністю забезпечення безпечного середовища на території населених пунктів територіальної громади є необхідність у організації безпечного простору для населення громади. Так, на засіданні обласної комісії Запорізької обласної державної адміністрації з відбору проєктів і заходів, що можуть реалізовуватися за рахунок субвенції з державного бюджету місцевим бюджетам на проєктування, відновлення, будівництво, модернізацію, облаштування, ремонт об’єктів будівництва громадського призначення, соціальної сфери, культурної спадщини, житлово-комунального господарства, інших об’єктів, що мають вплив на життєдіяльність населення Широківської територіальної громади були перерозподілені кошти субвенції з державного бюджету місцевим бюджетам на здійснення проєкту «Нове будівництво Центру безпеки громадян по вул. Молодіжна села Петропіль Запорізького району Запорізької області».

Предмет закупівлі визначено відповідно до вимог Закону України «Про публічні закупівлі» від 25.12.2015 № 922-VIII зі змінами та доповненнями та Порядку визначення предмета закупівлі, затвердженого наказом Мінекономіки від 15 квітня 2020 р. № 708 (зі змінами). Предмет закупівлі «Нове будівництво Центру безпеки громадян по вул. Молодіжна села Петропіль Запорізького району Запорізької області» за кодом ДК 021:2015 45210000-2 Будівництво будівель. 

Відповідно до статті 64 Конституції України в умовах воєнного або надзвичайного стану тимчасово можуть встановлюватись окремі обмеження прав і свобод із обов’язковим зазначенням строку дії цих обмежень, з урахуванням Указу Президента України від 23 липня 2024 року № 469/2024 "Про продовження строку дії воєнного стану в Україні" продовжено строк дії воєнного стану в Україні з 05 години 30 хвилин 12 серпня 2024 року строком на 90 діб. Указ затверджений Законом України від 23 липня 2024 року № 3891-ІХ «Про затвердження Указу Президента України "Про продовження строку дії воєнного стану в Україні". Таким чином, на дату прийняття рішення дія воєнного стану встановлено (продовжено) до 05 години 30 хвилин 09.11.2024 р.

Статтею 4 Указу № 64 Кабінету Міністрів України постановлено невідкладно: 1) ввести в дію план запровадження та забезпечення заходів правового режиму воєнного стану в Україні; 2) забезпечити фінансування та вжити в межах повноважень інших заходів, пов'язаних із запровадженням правового режиму воєнного стану на території України. 

Стаття 121 Закону України «Про правовий режим воєнного стану» передбачає, що Кабінет Міністрів України в разі введення воєнного стану в Україні або окремих її місцевостях: 1) працює відповідно до Регламенту Кабінету Міністрів України в умовах воєнного стану; 2) розробляє та вводить в дію План запровадження та забезпечення заходів правового режиму воєнного стану в окремих місцевостях України з урахуванням загроз та особливостей конкретної ситуації, яка склалася. 

Згідно з сьомим абзацом пункту 5 частини 1 статті 20 Закону України від 27.02.2014 № 794 «Про Кабінет Міністрів України» Кабінет Міністрів України здійснює керівництво єдиною системою цивільного захисту України, мобілізаційною підготовкою національної економіки та переведенням її на режим роботи в умовах надзвичайного чи воєнного стану. З метою невідкладного забезпечення заходів правового режиму воєнного стану, до яких у тому числі входить здійснення публічних закупівель, частиною 3-7 розділу Х «Прикінцеві та перехідні положення» Закону встановлено, що на період дії правового режиму воєнного стану в Україні та протягом 90 днів з дня його припинення або скасування особливості здійснення закупівель товарів, робіт і послуг для замовників, передбачених цим Законом, визначаються Кабінетом Міністрів України із забезпеченням захищеності таких замовників від воєнних загроз. На виконання даної норми Закону урядом були прийняті Особливості.

У відповідності до п.10 Постанови Кабінету Міністрів України від 12 жовтня 2022 р. № 1178 «Про затвердження особливостей здійснення публічних закупівель товарів, робіт і послуг для замовників, передбачених Законом України “Про публічні закупівлі”, на період дії правового режиму воєнного стану в Україні та протягом 90 днів з дня його припинення або скасування» визначено процедуру закупівлі, як відкриті торги, а саме:

\- Замовники, у тому числі централізовані закупівельні організації, здійснюють закупівлі товарів і послуг (крім послуг з поточного ремонту, предмет закупівлі яких визначається відповідно до пункту 3 розділу II Порядку визначення предмета закупівлі, затвердженого наказом Мінекономіки від 15 квітня 2020 р. № 708 (далі - послуги з поточного ремонту), вартість яких становить або перевищує 100 тис. гривень, послуг з поточного ремонту, вартість яких становить або перевищує 200 тис. гривень, робіт, вартість яких становить або перевищує 1,5 млн. гривень, шляхом застосування відкритих торгів у порядку, визначеному цими особливостями, та/або шляхом використання електронного каталогу для закупівлі товару відповідно до порядку, встановленого постановою Кабінету Міністрів України від 14 вересня 2020 р. № 822 “Про затвердження Порядку формування та використання електронного каталогу”, з урахуванням положень, визначених цими особливостями.

&#x9;Очікувана вартість – це розрахункова вартість предмета закупівлі на конкретних умовах поставки із зазначенням інформації про включення/невключення до очікуваної вартості податку на додану вартість (ПДВ) та інших податків і зборів. Методи визначення очікуваної вартості запропоновані у Примірній методиці визначення очікуваної вартості предмета закупівлі, затвердженій Наказом Мінекономіки від 18.02.2020 № 275. 

Замовник для проведення процедури закупівлі  спирався на проєкт, який пройшов експертизу та отримав позитивний звіт,  на розрахункову ціну потреби, що він закуповує. Під час оголошення закупівлі замовникам також враховано умови щодо реального стану фінансування. 

Визначення очікуваної вартості предмета закупівлі здійснювалось Замовником із врахуванням «Примірної методики визначення очікуваної вартості предмета закупівлі», затвердженої Наказом Міністерства розвитку економіки, торгівлі та сільського господарства України 18.02.2020 № 275.

&#x9;Тож, з метою реалізації проєкту «Нове будівництво Центру безпеки громадян по вул. Молодіжна села Петропіль Запорізького району Запорізької області» за кодом ДК 021:2015 45210000-2 Будівництво будівель та враховуючи очікувану вартість предмета закупівлі, яка складає 20 370 751,00 грн. (Двадцять мільйонів триста сімдесят тисяч сімсот п’ятдесят одна гривня 00 копійок) з ПДВ, необхідно провести відкриті торги у порядку визначеному Особливостями.




