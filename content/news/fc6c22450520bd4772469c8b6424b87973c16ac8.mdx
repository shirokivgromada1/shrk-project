---
title: Незламні мами з Широківської громади!
image: /uploads/news/social-sphere/23.jpg
templates:
  - category: content/newsCategories/social_sphere.md
    _template: category
pubDate: 2023-07-05T13:59:00.000Z
hideNews: false
---

 П’ять жительок наших сіл та селищ стали учасницями програми зі стабілізації емоційного стану жінок і дітей, які постраждали від війни від Фонд Маша (організація заснована відомою телеведучою, громадською діячкою, засновницею серії благодійних «Charity weekend» Машею Єфросиніною).

Протягом трьох тижнів вони проходили інтенсивну терапію із психологами в мальовничих Карпатах. Мета проєкту - запобігти розвитку посттравматичного синдрому та стабілізація психоемоційного стану. 

“Ми проходили реабілітацію у мальовничих Карпатах. Там з нами працювали психологи та арт-терапевти. Після сесій зі спеціалістами я відчула себе живою. Вони допомогли мені розібратися з думками, під іншим кутом подивитись на своє життя. Особливо корисними для мене були дихальні практики. На них ми вчилися опановувати себе у стресових ситуаціях”, -  зазначила Ірина Малахова, мешканка Дніпрельстану.

“Ця програма була розрахована й на дітлахів, тому я до Карпат поїхала зі своїм сином. Мені дуже сподобалося, що приділили достатню увагу нашим дітям. Організатори для малечі склали спеціальну програму. Заняття для них були розписані на кожен день, тому дітлахи були постійно чимось зайняті чимось. Моєму сину дуже запам’яталась арт-майстерня. Там він зміг себе творчо проявити, вони робили поробки з глини, і таким чином розвантажували себе” - пані Тетяна Кірілова, переїхала з Пологів через війну, зараз мешкає в Миколай-Полі.

На початку реабілітаційної програми у мам і дітей спостерігалося емоційне напруження, інтерес до повсякденних занять та спілкування - зменшився або взагалі був відсутній, негативні та нав’язливі переконання про себе, дратівливість тощо. Завдяки дієвим технікам учасники змогли суттєво поліпшити своє самопочуття.

Команда фахівців «Незламної мами» створила середовище безпеки, де кожен зміг розібратися з власними відчуттями, подолати травматичні переживання та віднайти внутрішній ресурс жити повноцінним життям. Ми вдячні  Запорізької обласній раді, Юлії Клименко за таку можливість та начальниці відділу соціального захисту Широківської сільської ради Наталії Малишкіній за організацію поїздки наших жительок. 

Продовжуємо співпрацювати з нашими партнерами та проводити такі практики зі стабілізації ментального здоров’я. Слідкувати за психічним станом під час війни так само важливо, як і фізичне здоров’я. Впевнені, що далі - більше!





