---
title: Представники громади взяли участь у форумі «Інклюзивне відновлення громад»
image: /uploads/442399473_833455518831137_6460880839139633986_n.jpg
templates:
  - category: content/newsCategories/power.md
    _template: category
pubDate: 2024-05-14T09:11:00.000Z
hideNews: false
---

 Всесвітню виставку вигадали для того, щоб допитливі уми з усього всесвіту мали змогу зібратись разом та обмінятись найкращими здобутками та винаходами людства.

Форуми — це гарний інструмент для обміну досвідом не тільки у науковій сфері. Так само добре зібратись разом і представникам громад для того, щоб обговорити разом найкращі практики та підходи у процесі відновлення.

Мріяти про такий форум не доведеться. Бо він вже відбувся і Широківська громада взяла у ньому участь!  Дві представниці Широківської громади — заступниця голови Марина Юдіна та директорка «Агенції розвитку» Широківської громади Юлія Носкова відвідали Форум «Інклюзивне відновлення громад», проведений під егідою Офісу Президента України.

Для нас це був чудовий шанс розповісти про Широківську громаду міжнародним партнерам та колегам з усієї України. Адже участь у форумі загалом взяли 150 українських громад. Також послухали відкриті дискусії про головні складові процесу відновлення громад. Ця інформація нам дуже знадобиться, адже зараз у громаді якраз проходить активна робота з розробки нашої Програми Відновлення: http\://surl.li/tqqbn
