---
title: Рятувальники громади інформують і попереджають
image: /uploads/news/security/58.jpg
templates:
  - category: content/newsCategories/security.md
    _template: category
pubDate: 2023-10-09T12:12:00.000Z
hideNews: false
---

Зима вже близько! І щоб теплі сімейні вечори продовжували бути теплими, дехто вже розпочинає сезон опалювання.

У цьому сезоні більшість наших жителів перейшло з газового на твердопаливне опалення. А це вимагає додаткових заходів безпеки. І якщо їх не дотримуватись - ситуація як у Ручаївці може повторитись 

4 жовтня в селі Ручаївка сталося задимлення житлового приміщення. За даними наших рятувальників причиною стала сажа, накопичена в димоході. Вона заважає нормальному вивільненню диму. Як наслідок — весь цей дим потрапляє всередину вашого будинку. Це може призвести навіть до займання пожежі!

Рятівники Широківської громади наполегливо просять не нехтувати правилами пожежної безпеки. Вогонь, при недбалому ставленні, несе тільки руйнацію. Тож перевірте та прочистіть свої печі перед початком опалювального сезону. Хвилини витрачені на це = вашому життю!

Нагадуємо! Якщо ви стали свідком займання — негайно телефонуйте за номером 101. Вчасно зроблений дзвінок може врятувати чиєсь життя. 



