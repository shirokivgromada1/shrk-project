---
title: Зустріч робочої групи з питань громадської безпеки
image: /uploads/434265805_804822538361102_8113452850886672045_n.jpg
templates:
  - category: content/newsCategories/security.md
    _template: category
pubDate: 2024-03-28T06:28:00.000Z
hideNews: false
---

Зміцнювати і посилювати компонент безпеки в Широківській громаді.

Це основна мета Робочої групи з громадської безпеки та відновлення, яка працює в нашій громаді у рамках проєкту ПРООН! 

На черговому засіданні розглянули наступні питання:

* Голова робочої групи Олександр Бондар доповів про хід будівництва безпекового центру, термін завершення - 1 червня. По завершенню на базі даного центру базуватиметься ще один пожежно-рятувальний підрозділ. Це буде третій підрозділ на території громади.
* Обговорюється можливість будівництва підземної школи.
* Разом з обласним ДСНС розглянули можливості передачі пожежного транспорту, пожежної машини для створення безпекового пересувного пункту.
* Проєкти з впровадження систем відеоспостереження розроблені по кільком населеним пунктам, найближчим часом розпочнеться поетапна реалізація.
* Розробили і затвердили план оповіщення населених пунктів, провели переговори з приводу встановлення системи оповіщення.
* Розглянуто пропозицію від ЗОВА щодо встановлення пересувних мобільних укриттів.
* Поповнено продовольчий резерв на випадок надзвичайних ситуацій, запаси води, їжі, ковдри, речі першої необхідності.
* На постійній основі відбувається моніторинг екологічної безпеки і відстеження впливу обстрілів на екологію. 
* Заступниця голови робочої групи Юлія Носкова розповіла про процес роботи над Програмою комплексного відновлення. 
* Також розповіла про участь фахівців громади у тренінгу з безбарєрності і підвищенні безпекового компоненту на дорогах. В ході цього заходу було розроблено план щодо покращення стану доріг, безпосередню участь у реалізації цього плану візьмуть поліцейські офіцери громади.
* Члени робочої групи обговорили збільшення кількості актів вандалізму у громаді, зламані таблички, банери, зупинки транспорту, тощо. Всі поломки одразу ремонтують, а таблички замінюють. Робоча група надала свої пропозиції щодо виявлення зловмисників.
* Обговорили зростання кількості підпалів сухостою та пожежі внаслідок збиття ракет чи шахедів. Негативний вплив на екологічну безпеку, пов'язаний з цим. Алгоритм реагування на такі випадки.
* Олександр Бондар доповнив, що проведена робота з представниками, головами садових товариств з приводу приведення до ладу доріг у товариствах і створення можливості для безбарʼєрного проїзду спеціалізованого автотранспорту.
* Секретарка робочої групи Ольга Мішевська розповіла про подачу 2х заявок на конкурс від ІСАР Єднання за тематикою профорієнтаційні заходи для молоді та підтримка демобілізованих, ветеранів і членів їх сімей. Чекаємо на позитивні результати.
* Офіцер з мобілізації громад ПРООН Олексій Скворцов розповів, що результати конкурсу будуть на початку квітня. А найближчим часом буде оголошено про підтримку ініціатив від громадськості на суму 6000-7000$, тематика може включати соціальну згуртованість,  громадську безпеку, залучення населення до активності, взаємодію з поліцією, ДСНС.

Наступні активності ПРООН:

* Тренінг з проєктного менеджменту у кінці березня.
* 11-12 квітня - ідеатон у Дніпрі.
* 24 квітня - толока ідей для агенцій регіонального розвитку.
* засідання обласної робочої групи.

Працюємо далі для безпеки в громаді!

@UNDP Ukraine / ПРООН в Україні

\#Прямуємо\_разом

\#UNRPP #UNDP
