---
title: Вересневий молитовний сніданок у Широківській громаді
image: /uploads/sept__mol_snidanok_05_09_2024.jpg
templates:
  - category: content/newsCategories/culture.md
    _template: category
pubDate: 2024-09-06T11:30:00.000Z
hideNews: false
---

За нашою старою доброю традицією зустріли цю першу вересневу пʼятницю на молитовному сніданку.  

Голова громади Денис Коротенко разом із заступниками, працівниками апарату та представниками різних конфесій помолилися за Україну, захисників та захисниць та Перемогу. Також прочитали уривки з Біблії. І на прикладі прочитаних біблійних історій розібрали стосунки між людьми. 

Це один з найважливіших складників нашого життя. В книзі книг написано, що жінкам треба слухатись та підкорюватися чоловікові. І це може багатьох обурити, адже це буквально знецінення жінок. 

Втім, якщо прочитати далі, то для чоловіків в Біблії написано, що до жінок слід ставитися як до найціннішого скарбу в своєму житті, як до найкрихкішого сосуду. 

Прочитавши ці уривки розуміємо, що Бог не підносить одну стать над іншою. Він сіє в нас рівні стосунки з повагою до найближчих своїх. Адже Бог добрий і любить нас.

З вірою в серці, обʼєднавшись в молитві крокуємо до Перемоги!
