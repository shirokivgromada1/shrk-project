---
title: Розпочинаємо навчання від  Cities 4 Cities
image: /uploads/СайтФБ (94).png
templates:
  - category: content/newsCategories/economics.md
    _template: category
pubDate: 2024-07-17T11:35:00.000Z
hideNews: false
---

Команда Широківської громади розпочала навчання за піврічною програмою «Академія проєктного менеджменту та міжнародної співпраці» — ініціативи Cities 4 Cities United4Ukraine. 

Що це означає для кожного з нас? 

Проєкти — це можливість залучити додаткові кошти для громади для реалізації тих чи інших ідей. Це можуть бути ініціативи різних напрямків: від нового дитячого майданчика до участі в реконструкції водних мереж. 

Саме тому важливо вміти створювати якісні цікаві проєкти, які будуть допомагати нам розвивати громаду. 

Мета піврічних активностей — через менторську підтримку посилити спроможність громад у реалізації міжнародних проєктів та налагодженні співпраці серед українських муніципалітетів.

Тож, наступні 6 місяців будемо навчатись саме цьому. Розпочалась співпраця з вступного семінару у Львові, участь в якому взяли заступниця голови громади Марина Юдина та директорка «Агенції розвитку Широківської громади» Юлія Носкова. 

Впродовж 3х днів ми досліджували роботу потужних команд українських громад, які мають досвід у впровадженні проєктів і мають успішно налагоджене міжнародне партнерство. 

Відвідали головну екосистему Львова і поспілкувались з командою UNBROKEN Ukraine, мали зустріч з міським головою Андрій Садовий. Насичені дні та десятки переговорів та зустрічей надали нам поштовх і натхнення для впровадження найкращого досвіду команд України у нашій Широківській громаді!

Попереду в рамках проєкту нас чекає курсу проєктного менеджменту, далі - продовжиться робота з нашим ментором Петром Лазарчуком, директором Агенції трансформацій «M.CLASS». Разом з ним ми будемо шукати потенційні теми для проєктів. 

Також в рамках співпраці плануються візити наших фахівців в інші громади для обміну досвідом з тематики проєктного менеджменту та міжнародної співпраці.

У фіналі ми отримаємо грант для посилення напрямку розвитку в громаді, який ми напрацюємо командою спільно з нашим ментором! 

Дуже раді, що зі 120 громад, які подавались на цю програму ми стали одними з 15 на яких чекає півроку активного навчання! Дякуємо Cities4Cities за таку круту можливість підсилити наші професійні навички та принести ще більше користі для громади! 

Далі - більше!
