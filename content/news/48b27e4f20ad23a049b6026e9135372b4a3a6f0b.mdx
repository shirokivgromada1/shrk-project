---
title: В Україні святкують День Європи
image: /uploads/фейсбук обкладинка.png
pubDate: 2024-05-09T09:31:30.471Z
hideNews: false
---

Другий рік поспіль Україна відзначає День Європи 9 травня разом із країнами Європейського Союзу. Відзначаючи День Європи сьогодні, ми підкреслюємо важливість нашої єдності та сили й спільного руху в майбутнє.

Попри триваючу війну, ми ні на крок не зупиняємось у наших європейських прагненнях, а навпаки дедалі глибше інтегруємось в європейський простір у всіх сферах. ЄС ухвалив рішення про відкриття переговорів з Україною про вступ, це дає є чітке розуміння подальших кроків та реформ, необхідних  для досягнення критерії членства.

За два роки, подавши заявку на членство в Європейському Союзі на пʼятий день повномасштабної війни росії проти України, наша держава виконала низку рекомендацій ЄС та запустила фундаментальні реформи, які стосуються судової сфери, посилення боротьби з корупцією, антиолігархічних заходів, боротьби з відмиваннях коштів, прав національних спільнот та медіа ринку. Це все наближає нас до норм права Євросоюзу, інтегрує у велику родину країн ЄС.

Соліттями російська імперія, радянська влада, а потім і рф намагались будь-якими способами відірвати Україну від європейської спільноти. З перших років незалежності українці боролися за демократичний шлях розвитку та протистояли всім спробам підводити європейське майбутнє України.  

Сьогодні Україна повертається до родини європейських держав зі спільними цінностями та прагненнями. Наша держава відважно відбиває російську збройну агресію, захищаючи демократичні підвалини Європи та виборюючи відновлення миру і безпеки на континенті.

Тож сьогодні разом з ЄС ми відзначаємо наш шлях та зусилля, яких ми вже доклали, аби повернутися до Європи, а також вкотре підкреслюємо, що європейська мрія українців як ніколи сильна, і ми впевнено йдемо до мети.

Ми продовжуємо рухатись євроінтеграційним шляхом попри біль, втрати та руйнування, які принесла російська повномасштабна війна, та вже довели, що не підводимо союзників. Ми є надійним партнером, на якого можна покластись, і сьогодні, в моменти безжального нищення росією українських об'єктів інфраструктури, шкіл, лікарень, ЄС підтримує і допомагає нам в критичні часи. Дякуємо європейським партнерам та очікуємо, що наші друзі і в подальшому міцно стоятимуть з Україною.

День Європи – це про єднання, попри складні умови та важкі часи. Тож, закликаємо сьогодні, як і 9 травня 1950 року, знайти в собі сили об'єднатися перед обличчям загрози глобальній безпеці не на словах, а втілюючи практичні кроки заради захисту України, а разом з тим – мирного майбутнього всього демократичного європейського континенту з Україною як його невід’ємної частини.
