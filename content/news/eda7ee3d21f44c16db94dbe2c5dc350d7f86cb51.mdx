---
title: Тренінг з домедичної допомоги для дітей Широківської громади!
image: /uploads/news/education/1.jpg
templates:
  - category: content/newsCategories/education.md
    _template: category
  - category: content/newsCategories/social_sphere.md
    _template: category
pubDate: 2023-05-05T10:34:00.000Z
hideNews: false
---

На захід завітали школярі з Новопетрівки. Сімейний лікар Назимко Кирило розповів їм основи надання першої допомоги: як зупиняти кровотечу, накласти джгут, що робити при пораненні, як підтримати себе, або постраждалих до приїзду швидкої. А набуті навички молодь одразу закріпила практикою на манекені. 

Поліцейські офіцери, Лубяна Наталя та Боровик Євген, провели для наших дітей інструктаж “Безпека під час війни”. Тепер школярі знають, що заборонено чіпати незнайомі предмети, а про дивну знахідку потрібно розповісти батькам та негайно зателефонувати до служби порятунку (тел. 101) або поліції (тел. 102).

На жаль, наша країна досі зазнає масованих ракетних та артилерійських обстрілів і кількість постраждалих тільки збільшується. Тож зараз навички з надання першої домедичної допомоги - критична необхідність. За перші 2-3 хвилини людина може втратити велику кількість крові, що призведе до швидкої смерті.  

Дякуємо Поліцейським офіцерам Широківської ОТГ та  Клініці "Сімейний лікар" Широківської громади за актуальні та необхідні інструктажі. Звісно, сподіваємось, що вони нам не знадобляться, але все одно маємо бути готові до всього.



