---
title: ПОДОРОЖ ГРОМАДАМИ ЧЕРНІВЕЦЬКОЇ ОБЛАСТІ. ЧАСТИНА 2
image: /uploads/ust_putyl_presstour_02 (7).png
templates:
  - category: content/newsCategories/international_cooperation.md
    _template: category
pubDate: 2024-10-02T12:13:44.463Z
hideNews: false
---

ПОДОРОЖ ГРОМАДАМИ ЧЕРНІВЕЦЬКОЇ ОБЛАСТІ. ЧАСТИНА 2

![](</uploads/ust_putyl_presstour_02 (7).png>)

[В першій частині оповіді](https://shtg.gov.ua/news/599b8cab84232a0ac04cba6ccf30cd35d738e05c?category=%D0%9C%D1%96%D0%B6%D0%BD%D0%B0%D1%80%D0%BE%D0%B4%D0%BD%D0%B0+%D1%81%D0%BF%D1%96%D0%B2%D0%BF%D1%80%D0%B0%D1%86%D1%8F) про подорож до громад Чернівецької області ми вже дізнались про те, як живуть люди у Вижницькій громаді. Сьогодні ж настав час поговорити Усть-Путильску громаду. Якщо коротко: це дивовижний куточок, затиснутий між річкою Черемош та горами. Дослідити його вдалось завдяки престуру, організованому Українським кризовим медіацентром в рамках Програми USAID DOBRE. Тож, з чого почався наш тур в Усть-Путильській громаді?

Історія, що живе

Першою локацією став неймовірний музей етнографії та краєзнавства Гуцульщини у селі Підзахаричі. Це місце є однією з пам’яток історії та культури України. Його особливість у тому, що історія в ньому оживає. Експонати музею представляють окремі родинні школи мистецтв. Отже, кожна сім’я, яка займається вишивкою, різьбярством, писанкарством та іншими видами мистецтва по собі залишає не тільки предмети, які стають частиною музейної експозиції. Свої знання і вміння вони передають у спадок своїм дітям. Саме тому на дворі музею нас зустріли місцеві школярі, які продемонстрували свої вміння у прикладних видах мистецтва: малювали, випалювали картини по дереву, різьбили.

![](</uploads/ust_putyl_presstour_02 (8).png>)

Окремою честю було познайомитись з майстринею Варварою Петрівною. Вона почала вишивати з 10 років і з того часу з-під її руки вийшла не одна сотня вишиваних сорочок та рушників. Своєю улюбленою справою вона займається вже 74 роки, навчила вишивати своїх доньок та онуку.

![](</uploads/ust_putyl_presstour_02 (9).png>)

Знайомство з музеєм в Підзахаричах дійсно надихнуло, бо питанням збереження нашого спадку постало і в Широківській громаді. Серпень 2024 року ми присвятили [оновленню нашого музею в Лукашевому](https://shtg.gov.ua/news/2e61da292f0e9e2c182b22ab3f34259d31048d02?category=%D0%9C%D0%BE%D0%BB%D0%BE%D0%B4%D1%96%D0%B6%D0%BD%D0%B0+%D0%BF%D0%BE%D0%BB%D1%96%D1%82%D0%B8%D0%BA%D0%B0). Наша мета — покращити експозицію про наш рідний край та створити абсолютно нову — про спротив жителів громади в російсько-українській війні.

Мистецтво, яке смакує

Недалеко від музею етнографії розташувалась ще одна будівля. Ще один доказ того, що жителі Усть-Путильської громади роботи руками не бояться і кожне ремесло можуть перетворити на мистецтво. В цьому випадку поговоримо про мистецтво виготовлення смачної випічки. Бо саме пекарня знаходиться в приміщенні, яке стало нашим наступним пунктом візиту.

Відкрити пекарню вдалось завдяки підтримці Програми USAID DOBRE, яка надала будівельні матеріали, меблі, техніку та хлібопекарське обладнання на загальну суму майже на 1,1 млн.

Власниця пекарні Тетяна Вицега разом з керівництвом громади провела роботи з ремонту приміщення, підведення води та облаштування каналізації. І ось, на початку вересня, пекарня розпочала свою роботу. Учасникам престуру пощастило потрапила на відкриття та першими скуштувати фірмову страву, яка стане візитівкою пекарні та громади — гуцульський книш.

![](</uploads/ust_putyl_presstour_02 (1).png>)

Потужності пекарні дають змогу не тільки вести підприємницьку діяльність. Як каже сама пані Тетяна це також і простір, який може слугувати кулінарним хабом. Тут можуть проходити майстер-класи для дітей, жителі зі статусом ВПО можуть використовувати кухню для своїх потреб, волонтери можуть збиратись разом та готувати випічку для передачі на фронт.

До речі, домашня випічка — це чудовий спосіб підтримати наших хлопців, та нагадати їм, що ми чекаємо їх вдома. Саме тому в Широківській громаді так само існує [волонтерське об’єднання «Берегиня»](https://shtg.gov.ua/news/66a9fce463d026595dc11a3b2d4e34d5339962ee?category=%D0%92%D0%B0%D0%B6%D0%BB%D0%B8%D0%B2%D0%BE), учасниці якого готують смачну їжу та плетуть шкарпетки для наших хлопців.

Швейна майстерня

І якщо ми вже згадали про вишивані рушники та плетені шкарпетки, то настав час поговорити і про роботів, які допомагають нам шити одяг. Якщо ви гадали, що в Усть-Путильскій громаді дуже міцна традиція ручної вишивки і вони навряд чи потребують автоматизації цього процесу, що ж, ви помилялись.

У селі Мариничі Усть-Путильської громади розташовується сучасна швейна майстерня.

![](</uploads/ust_putyl_presstour_02 (5).png>)

Втілити цей проєкт також вдалось завдяки допомозі  USAID DOBRE. В рамках Програми було закуплене високоякісне обладнання: п’ять швейних машин, оверлок, прасувальний стіл і праску з парогенератором, розкрійний стіл, примірочну кабінку, кронштейн для одягу, а також головну гордість майстерні – професійну автоматичну вишивальну машину вартістю 290 тисяч гривень.

Сьогодні в цій майстерні шиють на продаж вишивані сорочки, сукні, шопери з логотипом громади. Також майстерня працює як ательє — кожен з жителів може прийти полагодити свій одяг або ж навіть взяти майстер-клас з шиття. Створювати гарний одяг вдається швидко за допомогою вишивальної машини, яка швидко за вказаним дизайном створить на сорочці вишиваний узор. 

![](</uploads/ust_putyl_presstour_02 (6).png>)

Молодіжний центр «Перехрестя ідей»

На цьому наше знайомство з цифровізацією Усть-Путильської громади не завершується.

Завітавши до молодіжного центру громади «Перехрестя ідей» у селі Розтоки першим ділом ми побачили ряд комп’ютерів. На моніторі одного — програма з моделювання 3D фігур, на іншому — програма для створення презентацій. А також навчальні відеоролики та домашнє завдання — за кожним комп’ютером сиділа дитина, яка навчалась чомусь новому.

![](</uploads/ust_putyl_presstour_02 (3).png>)

І так, за словами керівниці молодіжного центру Валентини Томлюк тут кожен день. Всі дуже чекали на відкриття цього центру. Коли проходило онлайн-опитування жителів громади про їхні потреби понад 50% з опитуваних вказали, що дітям потрібен їхній простір. Саме тому розпочалась робота з облаштування молодіжного простору. До роботи долучались і працівники культури, їхні члени сім’ї та просто небайдужі односельці. Роботи на них чекало багато, бо молодіжний центр будувався в приміщенні, яке постраждало від пожежі, тож потрібно було багато чого відремонтувати. Важливу допомогу в цьому процесі надала Програма USAID Dobre, виділивши 380 тис. грн на покриття для підлоги, дров’яну піч, меблі та техніку.

![](</uploads/ust_putyl_presstour_02 (2).png>)

«Ми дуже вдячні Програмі DOBRE за підтримку, яку вони нам надали. Ми маленька громада, яка прагне залучати нашу молодь залишатись тут, мати змогу якісно проводити дозвілля та навчатись. Створення цього центру було дуже важливим для нас. Залучення коштів від Програми на облаштування центру дало розуміння, що нам потрібно рухатись в напрямку проєктного менеджменту. Тому моя наступна мета — підвищити свої компетенції в цій сфері», — розповідає пані Валентина.

Дозвілля для дітей

Звісно, сидіти весь день за комп’ютером — не дуже корисно. Особливо, коли на дворі гарна погода і там на тебе чекають друзі, щоб зіграти разом в якусь гру. Тож, діти Усть-Путильскої громади також дуже багато часу проводять на свіжому повітрі. І тут є багато місць, де вони можуть дати волю своїй енергії! 

![](</uploads/ust_putyl_presstour_02 (10).png>)
&#x9;У кожному старостаті громади встановлені новітні дитячі майданчики. Організація місць для дитячого дозвілля стала першим проєктом, який допомогла втілити Програма  USAID DOBRE. На неї було виділено майже 250 000 грн. А всього за 4 роки співпраці з Програмою в громаді вдалось реалізувати 10 проєктів!

Спеціально до цього моменту не було нічого написано про дві головні переваги Усть-Путильської громади. Перша — це, звісно ж, ландшафт. Природа дуже добре попрацювала в цьому місці з краєвидами, створивши ідеальний куточок для відпочинку. Але жителі громади розуміють, що для гармонійного життя і розвитку самих лише природних здобутків недостатньо. Тому вони також завзято працюють над тим, щоб розвивати власну громаду, шукають допомоги у партнерів, зокрема USAID DOBRE. Тож, люди — це друге велике надбання громади. Працьовиті, амбітні і дуже гостинні! Більше нічого не скажемо, бо краще буде, якщо ви побачите Усть-Путильську громаду на власні очі, насолодитесь гарними краєвидами, познайомитесь з місцевими людьми та побачите як вони розбудовують свою громаду!

![](</uploads/ust_putyl_presstour_02 (4).png>)
