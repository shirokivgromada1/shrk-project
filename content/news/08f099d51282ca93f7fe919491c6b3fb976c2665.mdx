---
title: «Цифровий навчальний центр» в Широківській громаді
image: /uploads/433898735_804333468410009_5713371591987394201_n.jpg
templates:
  - category: content/newsCategories/education.md
    _template: category
pubDate: 2024-03-27T08:56:00.000Z
hideNews: false
---

— Дідо, а що це таке? 

— Це книга, онуку. Ми раніше навіть вчилися за такими!

— Це ж незручно, у нас зараз все комп’ютеризовано! Це неймовірно полегшує навчання!

Приблизно так дітлахи в Новопетрівці описують своїм дідусям та бабусям своє навчання. І це не просто так!  

У Новопетрівській філії Петропільського ліцею розпочав роботу «Цифровий навчальний центр». Він забезпечує безперебійний доступ до формальної та неформальної освіти для всіх дітей. Центр обладнаний сучасними планшетами, ноутбуками, навушниками та має стабільне підключення до інтернету, щоб школярі могли доєднатися до онлайн-уроків, якщо вдома немає гаджетів або зникла мережа.

Центри — це не лише про навчання, але й про дружбу. Дітлахи тут і книги читають, і в настільні ігри грають. а також будуть проводитись різні зустрічі, тренінги з розвитку компетенцій. Зі школярами постійно знаходяться вчителі-фасилітатори, які допомагають зробити процес навчання комфортним та цікавим.

Ми вдячні нашим партнерам, а також заступнику голови ЗОВА Євгену Мироненко за підтримку нашої малечі. Вони гідні найкращого, навіть у такі складні часи! 

Заняття в Цифрових навчальних центрах проводяться в рамках реалізації проєкту "Освіта в умовах надзвичайних ситуацій", що упроваджується БО «Благодійний фонд Посмішка ЮА» за підтримки міжнародної гуманітарної організації Save the Children in Ukraine за фінансування Міністерства закордонних справ Фінляндії, фасилітаторами проєкту на базі Новопетрівської філії Петропільського ліцею Широківської сільської ради.
