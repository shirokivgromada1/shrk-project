---
title: Заняття для жінок та дівчат в Широківській громаді
image: /uploads/441510098_830424829134206_7782808725558008455_n.jpg
templates:
  - category: content/newsCategories/sports.md
    _template: category
pubDate: 2024-05-09T09:11:00.000Z
hideNews: false
---

Спорт дарує впевненість у власних силах, у міцному здоров'ї та щасливому майбутньому. Шукаєте відповідь, чому Широківська громада така чудова? Це просто — жителі громади обирають активний спосіб життя!

Завдяки співпраці з International Rescue Committee в селі Широке тепер доступні заняття з фітнесу для жінок та дівчат віком від 14 років. Це чудова можливість для жительок села зарядитися енергією та отримати добрячу дозу позитиву!

«А мені от фітнес не до душі, що ж мені робити?», — чуємо вже ці питання від деяких читачок. Ну то не біда, відповімо ми! Адже кожен з нас особливий!

Ірина Чередниченко не тільки проводить заняття з фітнесу в Центрі життєстійкості, але й арт-терапію. Щосереди жінки та дівчата можуть зібратися разом та відпочити від своєї рутини за створенням картин. 

Якщо ви також хочете долучитися до цих занять — звертайтеся до Центру життєстійкості в селі Широке за адресою: вулиця Центральна 2. Щопонеділка та щоп’ятниці проходять заняття з фітнесу, а щосереди арт-терапія. 

Дякуємо партнерам за підтримку жінок та дівчат Широківської громади!

Разом ми зможемо все!

Активності реалізовуються за підтримки Програми захисту та розширення прав і можливостей жінок Міжнародного комітету порятунку (IRC).
