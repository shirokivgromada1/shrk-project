---
title: >-
  «ГОЛОВНЕ –  ПРОДОВЖУВАТИ ЖИТИ, ПРАЦЮВАТИ ТА ГІДНО ПЕРЕНОСИТИ ВСІ ТРУДНОЩІ».
  ІСТОРІЯ ЮРИСТКИ З МИХАЙЛІВКИ, яка не погодилась на співпрацю з окупантами
image: /uploads/1.06.png
pubDate: 2024-07-31T09:44:39.291Z
hideNews: false
---

Марині – 42 роки. Раніше вона жила у Михайлівській громаді і працювала юристкою. Після того, як громада була окупована, росіяни пропонували їй піти на співпрацю, але жінка відмовилася і вирішила евакуюватись на підконтрольну Україні територію.

Під час виїзду жінка стикнулася з великими чергами на блокпостах окупантів. Але після успішної евакуації в Запоріжжя, вона почала будувати своє життя з початку. Марина пишається тим, що її донька вступила до ВНЗ, а син зміг знайти нову школу.

**«Починати заново життя важко. Але добре, що є можливість це робити. Бо треба цінувати, те що маєш. Найголовніше – це життя та здоров'я твоєї родини. Якщо ви на окупованій території, не чекайте, а розраховуйте на свої сили. Моя історія не є особливою. Головне – продовжувати жити, працювати та гідно переносити всі труднощі», – наголошує Марина.**

Якщо вам або вашим рідним потрібна допомога в евакуації на підконтрольну територію звертайтесь до організацій:

* «Допомагаємо виїхати», детальна інформація за телефоном +38 (093) 177-64-58;
* «Help People», детальна інформація за номером +38 (093) 696-97-88.

Якщо вам та вашій родині необхідно отримати правову допомогу, ви можете звернутись до Запорізького місцевого центру з надання безоплатної вторинної правової допомоги, за адресами:

* пр. Соборний, 77;
* пл. Профспілок, б. 5;
* вул. Героїв 93-ї бригади, 16-А.

Центр гарантує усі види безоплатної правничої допомоги – від консультацій і юридичної інформації до послуг з представництва їхніх інтересів у судах та інших державних органах.

\#ЄдиніПерспективи

Матеріал підготовлений завдяки співпраці Широківської громади з Силами оборони України та ГО «Yes” в рамках регіональної комунікаційної кампанії “Україна - моя перспектива” у Запорізькій області, яка впроваджується з метою підвищення рівня обізнаності мешканців тимчасово окупованих територій (ТОТ) Запорізької області щодо зусиль держави та інститутів громадянського суспільства в протидії російській агресії.
