---
title: Історія нашої жительки Маргарити Левашової
image: /uploads/422016724_772697511573605_6353012423933356338_n.jpg
templates:
  - category: content/newsCategories/social_sphere.md
    _template: category
  - category: content/newsCategories/department_social_protection_population.md
    _template: category
pubDate: 2024-02-01T08:48:00.000Z
hideNews: false
---

На долю кожного з нас випадає велика кількість випробувань. І тільки найсильніший не здається і з гідністю проходить всі труднощі. І зараз ми розповімо вам історію про незламність, віру та боротьбу за світле майбутнє.

Сім’я Маргарити Левашової, жительки Петрополя, була дуже великою: чоловік, трійка синів, онуки. Але настало 24 лютого, повномасштабне вторгнення. Ця дата змінила життя Маргарити докорінно. Старший син Денис в березні 2022 року пішов захищати Україну. Але, на жаль, Герой повернувся додому на щиті. Трохи згодом, пані Маргариту сповістили, що і невістки не стало. Так, в один момент, онук Родіон залишився без батьків.

У цій непростій ситуації на допомогу прийшла команда Широківської громади. Служба у справах дітей Широківської громади разом із юридичним відділом допомогли Маргариті в найкоротші строки оформити опікунство над рідним онуком. Зараз жінка виховує хлопчика самостійно.

Родіон зростає справжнім чоловіком, з великою любов’ю до життя. Пані Маргарита робить все, щоб у хлопця було повноцінне дитинство, незважаючи на велику війну й такі непрості обставини.

Бажаємо Маргариті та Родіону, попри всі складнощі, добробуту та наснаги. А Широківська громада буде поруч і завжди готова допомогти. Адже тільки в єдності ми можемо справитись з усіма складнощами!
