---
title: >-
  Мобільна гінекологічна бригада працює для комфорту мешканців Широківської
  громади!
image: /uploads/news/medicine/23.jpg
templates:
  - category: content/newsCategories/medicine.md
    _template: category
pubDate: 2023-05-10T11:57:00.000Z
hideNews: false
---

У вересні 2022 року в Полтавській та Черкаській областях стартував проєкт «Мобільні бригади сексуально-репродуктивного здоров’я». Зараз такі бригади можна зустріти у більшості областей України. Тож Широківська громада не залишилась осторонь.  

Мобільні бригади спрямовані на покращення доступу до медичної допомоги та виявлення постраждалих від гендерно зумовленого та сексуального насильства. Зараз цей проєкт як ніколи на часі, адже вкрай важливо на тлі воєнних дій вчасно надавати медичну та гендерночутливу допомогу.

Спектр медичних послуг не обмежується лише гінекологічним оглядом. Наразі в команді працюють декілька лікарів:

* лікарі акушери
* неврологи
* кардіологи
* ендокринологи
* терапевти 
* лікарі з ультразвукової діагностики.

Кожна жінка може отримати консультації фахівців та лікування безкоштовно. Для цього зверніться до старост своїх округів.

Дякуємо Клініці “Сімейний лікар Широківської громади”, лікарям Обласного перинатального центру та ініціаторам проєкту UNFPA, БО “100 відсотків життя” за високоякісну та доступну медицину. 

Будьте здорові разом з нами!




