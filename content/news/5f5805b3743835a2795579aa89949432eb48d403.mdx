---
title: Підсумки 43-ої позачергової сесії Широківської сільської ради
image: /uploads/434631526_809206887922667_253822880638668426_n.jpg
templates:
  - category: content/newsCategories/public_sector.md
    _template: category
pubDate: 2024-04-04T05:28:00.000Z
hideNews: false
---

Що очікує громаду найближчим часом? Саме це і визначали наші депутати та голова на 43 позачерговій сесії Широківської сільської ради. Рішення по 30 питанням вже прийняті, тож ми готові поділитись з вами найцікавішим:

‼️1 000 000 гривень на безпілотники. 600 000 — на автівки. Виділяємо кошти для військової частини, яка звернулась до нас з таким проханням. І ще один мільйон громада виділить для фінансування спільних обласних заходів оборонного спрямування.

* Більше ніякої вулиці «Ізвілістой»! Згідно з рішенням Кабміну про дерусифікацію назв вулиць прийняли рішення про перейменування частини вулиць селищ громади. Тож тепер тільки “Хвиляста”. Також ще частину вулиць буде перейменовано на честь полеглих захисників - жителів громади.
* Робота над покращенням безпекових умов в громаді продовжується. До Програми розвитку житлово-комунального господарства внесли доповнення — будемо працювати над проєктом протирадіаційного укриття в опорній школі громади.
* Також депутати погодили виділення одноразової грошової допомоги демобілізованому жителю громади. Кошти будуть спрямовані на лікування пораненого бійця.
* Жителям Новопетрівського округу приготуватись до покращення інтернет-зв’язку! На сесії узгодили передачу земельної ділянки в оренду для встановлення вежі мобільного зв’язку.
