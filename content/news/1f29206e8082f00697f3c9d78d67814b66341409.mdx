---
title: Зустріч з представниками бізнесу в рамках створення Стратегії розвитку громади
image: /uploads/453048974_877735581069797_7618249009297341988_n.jpg
templates:
  - category: content/newsCategories/economics.md
    _template: category
pubDate: 2024-07-26T12:16:00.000Z
hideNews: false
---

Щоденники створення Стратегії розвитку Широківської громади. Що на цьому тижні нас наблизило до ідеальної стратегії? 

Ми не раз наголошували, що у написанні таких важливих документів без думки жителів не обійтись. Тож, продовжується опитування, в якому може взяти участь кожен охочий: https\://shyrokivskatg.webankieta.pl/

А ще на цьому тижні ми провели зустріч з підприємцями громади. Аграрії, власники і власниці магазинів, малі та мікробізнеси, такі як пасіки та СТО — всі вони є основою нашої економічної стабільності.

Тож, у нас відбувся плідний діалог між нашими підприємцями, головою громади Денисом Коротенком, директоркою «Агенції розвитку» Юлією Носковою та експертами Програма DOBRE Олексієм Пасічником і Робером Жарковським. Саме ця програма надає нам допомогу у створенні Стратегії. 

![](/uploads/453048991_877735604403128_4680187049814494439_n.jpg)

Разом ми обговорили з якими викликами зіштовхуються у своїй діяльності підприємці та які потенційні кроки ми можемо зробити разом у майбутньому, щоб покращити економічний клімат громади.

Ідеї, які ми обговорили під час зустрічі будуть доопрацьовані та стануть частиною Стратегії розвитку, адже саме в ній будуть міститись всі проєкти та дії, які ми будемо впроваджувати у наступні роки для покращення умов життя у громаді. 

І це ще не вся користь цього документу. Як роботодавці просять ваше резюме при прийомі на роботу, так і міжнародні партнери хочуть бачити документ, де вказано вектор розвитку громади. Так вони краще розуміють як саме ми можемо співпрацювати та чим вони можуть нам допомогти.

Дякуємо представникам бізнесу за те, що долучились до важливого процесу створення Стратегії. Працюємо далі!
