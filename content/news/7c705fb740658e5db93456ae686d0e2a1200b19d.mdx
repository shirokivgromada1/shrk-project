---
title: Традиційне засідання виконавчого комітету
image: /uploads/vykonkom_ 01 (2).jpg
templates:
  - category: content/newsCategories/power.md
    _template: category
pubDate: 2024-08-01T11:30:00.000Z
hideNews: false
---

Перший серпневий день приніс нам не лише свято Маковія, яке тепер ми відзначаємо за новим календарем, але й засідання виконавчого комітету Широківської громади! Присутні розглянули 16 питань, які стосуються покращення життя в громаді! 

![](</uploads/vykonkom_ 01 (3).jpg>)

Головне: 

Вже через місяць починається новий навчальний рік. Тому розглянули питання готовності закладів освіти до роботи у новому навчальному році. В рамках цієї роботи буде створена робоча група з відповідних служб, яка оцінить спроможності, а головне, безпеку навчальних закладів. 

Щодо благоустрою. Відділом з контролю та інспектування було виписано 7 попереджень про порушення благоустрою, встановлені терміни усунення порушень. Повторні перевірки показали, що недоліки усунені.

Нагадуємо, якщо ви стали свідком порушення благоустрою — сфотографуйте порушення та негайно подзвоніть 102 або викличте поліцейських офіцерів громади. 

![](</uploads/vykonkom_ 01.jpg>)

Відділ інспектування регулярно проводить перевірки об’єктів природньо-заповідних зон. Також нашими спеціалістами проводились заходи щодо імунізації диких м’ясоїдних тварин. 

Присутні також заслухали низку питань від відділу у справах дітей щодо надання статусу дитини, яка постраждала внаслідок воєнних дій. 

В цілому засідання пройшло у конструктивній та робочій обстановці. Працюємо далі та спільними зусиллями продовжуємо розвивати Широківську громаду!
