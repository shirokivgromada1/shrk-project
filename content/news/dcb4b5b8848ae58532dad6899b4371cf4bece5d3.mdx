---
title: В Широківській громаді стартував пілотний проєкт “Міняю школу”!
image: /uploads/news/education/2.jpg
templates:
  - category: content/newsCategories/education.md
    _template: category
pubDate: 2023-05-23T16:02:00.000Z
hideNews: false
---

Сьогодні директори всіх шкіл та начальник відділу освіти Денис Иваниченко  помінялись містами. На минулому тижні вони провели жеребкування, щоб чесно вирішити хто де працюватиме. За підсумками зустрічі було вирішено, що:     

* Денис Іваніченко очолить Петропільський ліцей
*  Лариса Суткова очолить Августинівську початкову школу  
*  Альона Васильєва очолить Миколай-Пільську філію Петропільського ліцею
*  Олена Кондрус очолить Новопетрівську філію Петропільського ліцею
* Людмила Носенко очолить Лукашівську гімназію “Мрія”
* Софія Панова очолить Відраднівську гімназію 
*  Оксана Куліченко очолить Широківській ліцей
*  Олена Бондаренко очолить Володимирівський ліцей “Успіх”


Завдяки цій незвичній ініціативі вони змогли ефективніше обмінятись досвідом та зустрітись з викликами, які не бачили у повсякденній рутині. 

“Від всіх директорів сьогодні почув фразу: “Я вийшла із зони комфорту, але не шкодую про це”. Взагалі, можу сказати, що думки різнятьсь. Комусь дуже сподобався сьогоднішній захід, а хтось був в шоці від змін. Особисто я залишився під яскравими враженням. Дуже сподобався колектив Петропільського ліцею. Вони дружні та відверті один з одним. При цьому ніхто з них не втрачає субординацію перед адміністрацією або топ-менеджментом”, - розповів Денис Іваніченко, начальник відділу освіти. 

Оскільки приїжджали в чужі школи вони на пару годин, то всім директорам хотілось пошвидше з усіма познайомитись. Тож вони проводили наради, педради та тренінги із згуртованості. За сьогоднішній день освітяни зустрілись з десятками нових людей та навіть мали змогу знайти спеціалістів, які будуть працювати за сумісництвом. Наприклад, у Новопетрівській філії немає дитячого психолога, а в Августинівській початковій школі він зайнятий лише на 30%, то чому б фахівцю додатково не підробити. Загалом одні плюси від заходу “Міняю школу”. 

Вже скоро ми проведемо “День дублера”. Тож тримайте руки на пульсі та не забудьте підписатись на нашу сторінку, щоб нічого не пропустити.






