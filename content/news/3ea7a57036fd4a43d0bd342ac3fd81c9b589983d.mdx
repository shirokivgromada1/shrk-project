---
title: Зустріч з ментального здоров'я у Широківській громаді
image: /uploads/438716685_821621310014558_1244823738981031570_n.jpg
templates:
  - category: content/newsCategories/social_sphere.md
    _template: category
pubDate: 2024-04-25T06:52:24.500Z
hideNews: false
---

У 2024 році, за даними МОЗ, понад 605 000 людей звернулися до психолога. Це майже вдвічі більше, ніж у 2019 році. Ці цифри свідчать про те, що стигматизація навколо звернення за допомогою до психолога поступово зникає, адже люди все частіше визнають важливість піклування про своє психічне здоров'я.

До Широківської громади з завітав Сергій Дружинін, регіональний координатор всеукраїнської програми ментального здоров'я «Ти як?». Зустріч з представниками громади була присвячена ознайомленню з програмою та обговоренню плану її реалізації на території наших населених пунктів.

Широківська громада — єдина громада, де діє робоча група з питань ментального здоров'я. Ця група складається з фахівців КУ "Центр соціальних послуг Широківської громади", відділу соціального захисту, працівників відділу освіти та лікарів Клініки «Сімейний лікар Широківської громади». Важливою ініціативою стала розробка програми «Жити зараз» під керівництвом заступниці голови Ольга Ставицька. Ця програма спрямована на надання комплексної підтримки жителям громади.

Фахівці Широківської громади не лише ознайомилися з програмою "Ти як?", але й поділилися власним досвідом роботи в напрямку покращення психічного здоров'я населення. Наталія Малишкіна, керівниця відділу соціального захисту, презентувала результати опитування, проведеного серед жителів громади. Опитування мало на меті оцінити рівень доступності та якості психологічної допомоги, що надається на території громади.

Дякуємо гостям за візит!

Працюймо далі! 

Ця зустріч відбулася в рамках Всеукраїнської програми ментального здоров'я «Ти як?» Першої леді Олени Зеленської.
