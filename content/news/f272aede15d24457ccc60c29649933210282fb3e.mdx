---
title: Скажімо "НІ" професійному вигоранню!
image: /uploads/news/bez-rubruky/06.jpg
templates:
  - category: content/newsCategories/no_topic.md
    _template: category
pubDate: 2023-07-17T10:23:00.000Z
hideNews: false
---

Дякуємо за розуміння і постійну підтримку нашої команди Благодійному Фонду "Менонітський Центр" та його координаторці Ользі Рубель! 

Цього разу фонд виділив кошти на тренінг із запобігання професійному вигоранню для топ-менеджменту Широківської громади. 

Керівники відділів сільської ради, очільники комунальних підприємств завдяки психологам емоційно розвантажились, переключились від тривожних воєнних буднів і зарядились енергією для подальшої роботи на благо жителів. 

Нинішній тренінг - перший колективний захід для нашої команди з 24 лютого 2022 року. Це завжди було традицією, адже тренінги з командоутворення  - важливий компонент для згуртованості та ефективного відновлення ресурсів. 


Команда Широківської громади з першого дня повномасштабного вторгнення і вже півтора року працює в режимі 24/7. Є надійним тилом і допомагає людям.

І це так цінно для наших працівників самим отримати підтримку!

Вдячні друзям-благодійникам за розуміння важливості таких заходів. Вони надають сил та натхнення на подальшу роботу для людей. Наближаємо Перемогу завдяки ЗСУ та об'єднаним зусиллям усіх українців! Працюємо далі!Разом ми зможемо ВСЕ!


