---
title: Команда FHI360 провела воркшоп для фахівців Широківської громади
image: /uploads/СайтФБ - 2024-10-24T123256.954.png
templates:
  - category: content/newsCategories/international_cooperation.md
    _template: category
pubDate: 2024-10-24T09:46:22.053Z
hideNews: false
---

Немає меж досконалості. Саме тому ми у громаді відкриті до нових знань та знайомств, які допоможуть нам покращити робочі процеси. Так сталось і під час нашої зустрічі з командою FHI360.

FHI360 — міжнародна гуманітарна організація, яка займається питаннями психічного здоров'я та психосоціальної підтримки.  Мета організації — забезпечення доступу до ресурсів і послуг, які сприяють покращенню якості життя людей у громадах. 

![](</uploads/СайтФБ - 2024-10-24T124026.828.png>)

FHI360 працюють в тісній співпраці з місцевими партнерами, щоб виявити та подолати бар'єри, що заважають ефективній реалізації проєктів з ментального здоров'я та психосоціальної підтримки.

На спільному воркшопі з побудови системи надання послуг з психологічної підтримки ми разом розібрали з чого складається Програма психічного здоров’я Широківської громади, які послуги з ментальної підтримки місцевого населення у нас існують.

![](</uploads/СайтФБ - 2024-10-24T124037.499.png>)

Разом ми обговорили як вже наявні послуги зробити більш доступними, а населення — більш поінформованим про можливості психологічної підтримки, які існують у громаді.

День зустрічі точно минув продуктивно — з’явилось декілька ідей під час обговорень, і вони точно скоро будуть втіленими в життя, адже на воркшопі були присутні фахівці громади, які мають пряме або опосередковане відношення до надання послуг з психологічної підтримки нашим жителям: працівники Клініки «Сімейний лікар Широківської громади», КУ «Центр соціальних послуг», ЦНАПу, працівники культури та завідувачі центрами дозвілля.

![](</uploads/СайтФБ - 2024-10-24T124049.755.png>)

Це точно не остання зустріч з командою FHI360. Наші напрацювання після цієї зустрічі та як ми їх впровадили у громаді ми обговоримо через пару місяців. Тож, дякуємо за корисний воркшоп та чекаємо на наступну зустріч!




