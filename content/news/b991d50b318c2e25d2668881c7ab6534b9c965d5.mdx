---
title: >-
  Широківська громада провела перше засідання Робочої групи з громадської
  безпеки та відновлення в межах проєкту ПРООН
image: /uploads/news/bez-rubruky/news.jpg
templates:
  - category: content/newsCategories/no_topic.md
    _template: category
pubDate: 2023-05-27T13:25:00.000Z
hideNews: false
---

Основна ідея діяльності - побудова діалогу та партнерства між владою, активними громадськими організаціями, поліцією та рятувальниками для розвитку території нашої громади та безпеки наших жителів.

Під час засідання члени робочої групи розглянули 13 поданих від громади міні-проєктів, два з яких після завершення процесу голосування, стануть переможцями і отримають фінансову підтримку для реалізації.

Також поділились ідеями і щодо майбутніх проєктів, які покликані зміцнити компонент безпеки в Широківській громаді – закладання основи для створення єдиного безпекового центру, психологічна підтримка та технічне оснащення робочих місць поліцейських офіцерів, підтримка ресурсного стану всієї команди громади.

Засідання відбулось за участі Офіцера з мобілізації громади-представника від ПРООН Олексія Скворцова та керівниці мережі робочих груп Запорізької області Ольги Леонтьєвої.

Разом робоча група спланувала діяльність на найближчі місяці. Засідання відбуватимуться раз на 2 місяці і є відкритими для громадськості та журналістів.
