---
title: Робоча зустріч фахівців громади з питань безпеки
image: /uploads/442435978_834707688705920_8937190392129738208_n.jpg
templates:
  - category: content/newsCategories/security.md
    _template: category
pubDate: 2024-05-16T09:11:00.000Z
hideNews: false
---

 Нам би в команду громади Супермена... хоча б на півставки, щоб розбирався з усілякими паліями та слідкував за безпековою ситуацією у громаді. Але Супермен існує тільки на сторінках коміксів, тому за безпеку громади беруться не супергерої, а звичайні люди

Фахівці Широківської громади провели чергове засідання робочої групи з безпеки в рамках Програми розвитку ООН. І ось основне з нього: 

* Заступник голови Олександр Бондар розповів про хід будівництва безпекового центру у Петрополі. До 1 липня роботи планують завершити. Нагадуємо, що у Центрі буде розміщено відділ поліції, пожежна станція, станція швидкої допомоги. 
* Обговорили реалізацію проєкту підтримки ветеранів, яке ГО «За розвиток» буде втілювати в Широківській громаді за підтримки ІСАР-Єднання. Договір підписаний, плануються найближчі активності. Незабаром про все розповімо 
* Також громада на початку весни оголосила конкурс на збір пропозицій від активних жителів щодо проєктів з тематики безпеки та соціальної згуртованості. Загалом на цей конкурс подались 2 міні-ініціативи: облаштування фото- відеостудії та закупка інвентаря для спортивних заходів. Дякуємо активним жителям за участь! Зараз проходить голосування з один з проєктів. Результати будуть відомі на наступній робочій групі. Той проєкт, який за голосуванням посяде перше місце здобуде фінансову підтримку ПРООН.
