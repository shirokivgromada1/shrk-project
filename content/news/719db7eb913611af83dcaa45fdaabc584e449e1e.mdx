---
title: Засідання виконавчого комітету Широківської територіальної громади
image: /uploads/434423055_809216447921711_3103341635140693205_n.jpg
templates:
  - category: content/newsCategories/public_sector.md
    _template: category
pubDate: 2024-04-04T05:28:00.000Z
hideNews: false
---

Сьогоднішній день не обійшовся однією сесію. Попри гучні вибухи та повітряні тривоги, члени виконавчого комітету на чолі з Денисом Коротенко зібралися на чергове засідання. 

Основне:

В Широківській громаді продовжується дерусифікація населених пунктів. З цього питання було створено робочу групу, яка розглянула пропозиції жителів громади щодо перейменувань вулиць. Нарешті вулиці наших пунктів позбулися зросійщених назв. Також низку вулиць перейменовано на честь героїв, що віддали своє життя, захищаючи нас. Робота з дерусифікації населених пунктів продовжується!

Директорка КП «Благводсервіс» Інна Прус відзвітувала за останні місяці роботи. На вулиці уже теплішає, тому до громади з міста приїжджають відпочити на дачі. У звʼязку з цим збільшились обсяги вивезеного сміття. Попри навантаження, підприємство виконує свої обовʼязки. 

Щодо благоустрою. Зараз інспектори Широківської громади перевіряють стан прибудинкових ділянок. І якщо вони виявляють порушників — виписують попередження. Тож, якщо ви досі не прибрали свої територію — у вас ще є час привести все до ладу! 

Загалом засідання пройшло продуктивно та конструктивно. Адже ми продовжуємо працювати над створенням місця, де хочеться жити!
