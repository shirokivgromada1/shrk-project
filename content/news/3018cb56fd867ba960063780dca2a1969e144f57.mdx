---
title: >-
  Організаційне засідання атестаційної комісії відділу освіти Широківської
  громади
image: /uploads/news/education/6.jpeg
templates:
  - category: content/newsCategories/education.md
    _template: category
pubDate: 2023-10-13T12:47:00.000Z
hideNews: false
---

09.10.2023 відбулось організаційне засідання атестаційної комісії відділу освіти Широківської сільської ради Запорізького району Запорізької області. На засіданні, відповідно до вимог Положення про атестацію педагогічних працівників, затвердженого наказом Міністерства освіти і науки України від 09.09.2022 № 805, затверджено

* список педагогічних працівників закладів освіти, які атестуються в черговому порядку атестаційною комісією відділу освіти Широківської сільської ради, як комісією ІІ рівня;
* строки проведення їх атестації;
* графік засідань атестаційної комісії;
* адресу електронної пошти для направлення (за потребою) педагогічними працівниками документів до атестаційної комісії;
* термін надання документів до атестаційної комісії.

Графік засідань атестаційної комісії відділу освіти Широківської сільської ради:

* 09 жовтня 2023 року – організаційне засідання, затвердження списків
* педагогів, які атестуються в черговому порядку в 2023 – 2024 н.р.,
* 22 грудня 2023 року – затвердження списків педагогів, які атестуються
* позачергово, або включення до списків чергової атестації додатково (за потребою);
* 22 березня 2024 року – атестація педагогічних працівників;
* 05 квітня 2024 року – підсумкове засідання.

Порядок подання документів до атестаційної комісії
Згідно з п. 5 розділу ІІІ Положення про атестацію педагогічних працівників документи до атестаційної комісії педагогічний працівник може подати протягом 5 робочих днів з дня оприлюднення інформації в паперовій або електронній формі.

Копії документів, завірені згідно з вимогами, мають бути відповідної якості для отримання розміщеної на них інформації, оригінали документів - підписані особисто. Документ, підписання якого вимагається керівником закладу освіти, має містити підпис керівника (в разі подання документу керівником закладу – підпис заступника директора закладу загальної середньої освіти).

Документи у форматі РDF мають відповідати зазначеним вимогам.
 Електронний варіант документів (формат РDF, кожен документ в окремому файлі) необхідно надсилати на адресу електронної пошти 
 shyroke.osvita\@gmail.com, зазначивши тему листа «Документи до
 атестаційної комісії».

Документи в паперовому вигляді надавати до відділу освіти Широківської сільської ради: м.Запоріжжя, вул.Розенталь,7 (кабінет 3).



