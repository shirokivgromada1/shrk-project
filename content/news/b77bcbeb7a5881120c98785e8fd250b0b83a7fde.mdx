---
title: Володимир Федан
image: /uploads/324665127_480953440894312_3609375704576859996_n.jpg
pubDate: 2024-09-20T07:28:01.324Z
hideNews: true
---

Народився та жив у Новопетрівці, закінчив місцеву школу. Старші класи провів у Миколай-Пільській школі. Вчителі його пам'ятають як тихого, спокійного, відповідального юнака.

Згодом працював у рідному селі на фермерському господарстві. Виконував різні роботи на сільськогосподарській техніці. Колеги кажуть про нього, як про самовідданого та відповідального фахівця. Він чуйно ставився до односельців, ніколи не відмовляв у допомозі по господарству.

Без вагань став на захист України та кожного з нас. На війні з квітня минулого року, служив у механізованих військах. Був вірним собі, Батьківщині та присязі Воїна до останнього. У Героя лишились вдома мама та сестра. Брат Сергій і зараз продовжує боронити нашу Землю.

Відлітай, Соколе, на небо... Не забудемо, завжди пам'ятатимемо твою службу на захисті України, громади, кожного з нас. Вічна пам'ять та шана! Глибокі та щирі співчуття рідним та близьким... Низький уклін!Дивись на нас з Небес, а ми зробимо все можливе, щоб Твій подвиг був недаремним.Слава Герою!



