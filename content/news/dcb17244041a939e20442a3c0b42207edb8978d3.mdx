---
title: >-
  «Важко покинути рідний дім, але для себе обираю безпеку». Історія студентки з
  окупованої НОВОФЕДОРІВКИ, яка покинула рідну громаду задля своєї безпеки
image: /uploads/05.png
pubDate: 2024-07-27T06:11:17.446Z
hideNews: false
---

Дарʼї – 20 років. До 2022 року вона проживала у Пологівській громаді, село Новофедорівка. Пів року їй довелося провести в окупації. Дівчина не розуміла що їй робити, адже мобільного зв'язку та інтернету не було. 

Влітку 2022 року дівчина прийняла рішення виїхати до Запоріжжя. У Василівці вона стояла у черзі на виїзд цілий тиждень. Але Дарʼї вдалося потрапити на підконтрольну територію. Зараз вона допомагає плести маскувальні сітки для військових. А щоб відволікатись від негативних думок, займається йогою, медитаціями та спілкується з подругою.

Студентці було важко покинути рідний дім. Але для себе вона обрала безпеку. Раніше вона хотіла якнайшвидше поїхати з рідного села, щоб навчатися у Запоріжжі. А тепер зрозуміла, що хоче повернутися у рідне село, коли воно буде звільнене.

В Запоріжжі для згуртування студентської молоді активно працюють молодіжні центри, які гостинно запрошують активно та змістовно провести своє дозвілля:

* Запорізький обласний центр молоді, вул. Патріотична, 49;
* Молодіжний центр «Піпл.юа», пр-к Маяковського, 7.

Якщо вам або вашим рідним потрібна допомога в евакуації на підконтрольну територію України звертайтесь до організацій:

* «Допомагаємо виїхати», детальна інформація за телефоном +38 (093) 177-64-58;
* «Help People», детальна інформація за номером +38 (093) 696-97-88.

\#ЄдиніПерспективи

##### ***Матеріал підготовлений завдяки співпраці Широківської громади з Силами оборони України та ГО «Yes” в рамках регіональної комунікаційної кампанії “Україна - моя перспектива” у Запорізькій області, яка впроваджується з метою підвищення рівня обізнаності мешканців тимчасово окупованих територій (ТОТ) Запорізької області щодо зусиль держави та інститутів громадянського суспільства в протидії російській агресії.***
