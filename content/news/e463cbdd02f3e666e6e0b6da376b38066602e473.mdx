---
title: Ремонт квартир для ВПО в Миколай-Полі
image: /uploads/news/social-sphere/32.jpg
templates:
  - category: content/newsCategories/social_sphere.md
    _template: category
pubDate: 2023-09-24T12:32:00.000Z
hideNews: false
---

Домашній затишок — те, що дарує нам сили і те, що російські загарбники так підло відняли у частини наших громадян. У пошуках загубленого відчуття рідної домівки українці подорожують світом і шукають місце, де можна почати все спочатку.Для когось другою домівкою стала Широківська громада. Саме тому ми продовжуємо втілювати проєкти з облаштування житлових приміщень для людей зі статусом ВПО. 

 Зокрема нещодавно розпочався поточний ремонт чотирьох квартир у Миколай-Полі.Двокімнатні оселі будуть готові прийняти нових жильців наприкінці року. Для когось це буде можливість повернути собі відчуття домашнього затишку та безпеки. А поки ремонт у самому розпалі. У плані провести такі роботи:

* внутрішнє оздоблення;
* зовнішнє утеплення;
* ремонт сходових клітин;

облаштування інженерних мереж.Провести роботи з облаштування чотирьох квартир вдалося за кошти місцевого бюджету та за підтримки Агентства Допомоги та Розвитку в Україні ADRA Ukraine, яке надало частину будівельних матеріалів. 



