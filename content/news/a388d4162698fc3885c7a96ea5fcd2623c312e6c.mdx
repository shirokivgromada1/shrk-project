---
title: День пам’ять про Другу світову
image: /uploads/news/hystorical-herritage/20.png
templates:
  - category: content/newsCategories/hystorical_heritage.md
    _template: category
pubDate: 2023-05-08T07:59:00.000Z
hideNews: false
---

Щорічно 8-го травня світ відзначає День пам’яті та примирення. Це європейська традиція вшанування перемоги над нацизмом та жертв Другої світової війни. Їхня кількість видається якоюсь нереальною - 80 мільйонів людей. А українців серед них, за різними оцінками, від 8 до 10 мільйонів осіб. 

Цей день став нагадуванням, що війна розпочалась через домовленість двох тоталітарних режимів: радянського та соціал-націоналістичного. Вони вчиняли численні воєнні злочини на землях всієї Європи та Азії.  

Воїни Другої світової зуміли прогнати зло до самого його лігва. Пізнавши всі страхіття війни, наші предки найбільше боялися повторення війни. На жаль, їхні побоювання стали реальністю. Божевільний керманич росії, вирішив розв’язати нічим не обумовлену війну проти України. 

Сьогодні наша країна вдруге відзначає День пам’яті в умовах повномасштабної агресії. Сучасна війна також несе в собі неймовірну кількість воєнних злочинів. Російські війська ігнорують всі міжнародні конвенції, порушують будь-які правила та звичаї ведення війни. Але всі воєнні злочинці будуть знайдені та понесуть справедливе покарання за свої дії.  

Наші серця сповнені вірою в ЗСУ. Вони обов’язково поборять зло під назвою росія. А ми в цей час їм допомагатимемо.  

Все буде Україна! 


