---
title: Окупанти вербують молодь на тимчасово окупованих територіях
image: /uploads/photo_2024-08-23_11-37-40.jpg
pubDate: 2024-08-23T08:40:22.419Z
hideNews: false
---

Під виглядом навчання патріотизму окупанти продовжують масштабну кампанію з вербування молоді на тимчасово окупованих територіях. Зокрема, росіяни створюють мережу різноманітних патріотичних організацій. Так, як повідомляє Центр Національного спротиву, нещодавно в селищі Веселе Запорізької області відкрито нове відділення так званої “Молодої гвардії”. 

Такі структури позиціонують себе як платформи для самореалізації, розвитку лідерських якостей та патріотичного виховання.  Молодь залучають до різноманітних пропагандистських акцій та, зрештою, до військової підготовки. Їм обіцяють можливість «змінити світ».

Насправді ж молодь стає лише інструментом в руках окупантів, а самі програми спрямовані на набір гарматного м’яса у подальших війнах кремля.

Закликаємо тимчасово переміщених осіб, які проживають в громаді та мають рідних на ТОТ, інформувати своїх близьких про плани окупантів та випадки вербування до участі підлітків в таких таборах. Зворотня ж інформація допоможе встановити осіб, причетних до цього. Кожен злочин не має залишитись без покарання.

***Публікація підготовлена завдяки співпраці Широківської громади з Силами оборони України у рамках регіональної комунікаційної кампанії у Запорізькій області, яка впроваджується з метою підвищення рівня обізнаності мешканців тимчасово окупованих територій (ТОТ) Запорізької області щодо зусиль держави та інститутів громадянського суспільства в протидії російській агресії.***
