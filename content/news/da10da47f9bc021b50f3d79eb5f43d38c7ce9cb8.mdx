---
title: Комунікаційний план 2023 Широківської громади
image: /uploads/news/bez-rubruky/04.png
templates:
  - category: content/newsCategories/no_topic.md
    _template: category
pubDate: 2023-06-09T06:36:00.000Z
hideNews: false
---

Протягом квітня - травня 2023 року фахівці громади розробили комунікаційний план. Завдяки прописаним задачам має підвищитись ефективність комунікації з мешканцями громади, а також серед працівників апарату Широківської сільської ради, комунальних установ і підприємств, організацій громадянського суспільства, місцевих депутатів та міжнародних партнерів.


В робочу групу, яка писала комунікаційний план входили спеціалісти з комунікацій, КУ “Агенція розвитку Широківської громади”, апарат сільської ради, КНП “Клініка “Сімейний лікар” Широківської сільської ради, поліцейські, КНП «Пожежна охорона Широківської громади», представники Молодіжної ради. 

Головна мета комунікаційного плану – налагодження системи комунікаційних інструментів для зростання рівня довіри громадськості до представників ОМС, обізнаності про публічні послуги громади та установ, які відповідають за здоров’я та безпеку населення. В документі представлено 2 стратегічні цілі, а також наявні рекомендації щодо формування повідомлень, визначення цільових аудиторій та інструментів комунікаційної політики.


Цей документ став можливим завдяки співпраці з програмою DOBRE та щирій підтримці американського народу, наданій через Агентство США з міжнародного розвитку (USAID). Зміст є відповідальністю робочої групи та консультантів і не обов'язково відображає точку зору USAID чи уряду Сполучених Штатів.



