---
title: Чому нам важливо говорити з людьми на тимчасово окупованих територіях
image: /uploads/1297346193824.png
templates:
  - category: content/newsCategories/important.md
    _template: category
pubDate: 2024-06-05T07:29:03.663Z
hideNews: false
---

Ваша маленька розмова з людьми, які мешкають на тимчасово окупованих територіях, — це великий камінь у шестерні кремлівської пропагандистської машини. В цій публікації ми хочемо пояснити навіщо підтримувати зв’язок з людьми, які продовжують жити на тимчасово окупованій території.

> “Відвертаючись, позбавляючи мешканців окупованих територій води людського спілкування, ми змушуємо їх пити гнилу воду російської пропаганди.” – говорить КОСТЯНТИН РЄУЦЬКИЙ, співзасновник благодійного фонду Восток SOS.

Для жителів України важливо зрозуміти, що на ТОТ залишились наші люди й вони потребують правдивої інформації, людського спілкування та розуміння.

Ось 3 причини, чому важливо підтримувати зв’язок з мешканцями тимчасово окупованих територій:

* Надавати актуальну та правдиву інформацію про перебіг подій. Адже через брак об'єктивної інформації у мешканців тимчасово окупованих територій породжує невизначеність щодо того, чи є у нас спільне майбутнє. Й тим самим вони більше піддаються російській пропаганді.
* Підтримувати психологічно. Життя в окупації – це інколи надто складні обставини, бо стосуються не тільки відсутності безпеки, але й ситуації невизначеності, ізольованості та постійної напруги. Люди, які живуть в умовах окупації, можуть відчувати відчуженість і відчуття відірваності від світу. Підтримка зв'язку допомагає зберегти їхню психологічну стійкість і віру в те, що їхні близькі і рідні не залишили їх наодинці.
* Зберегти цінності українського народу. Підтримка зв'язку з людьми з ТОТ допомагає зберегти почуття спільності та єдності всередині країни, а також нагадати про цінності, якими керується український народ. Це є особливо важливим у теперішній час, коли російська пропаганда намагається розколоти суспільство та налаштувати один проти одного.

Закликаємо вас підтримувати спілкування з вашими знайомими, рідними на ТОТ. Їм важлива наша підтримка та нагадування про те, що про них не забули. При спілкуванні важливо враховувати всю небезпеку ситуації. Тому ділимось з вами короткою пам’яткою “Як спілкуватися з людьми, що залишилися на тимчасово окупованих територіях так, щоб їм не зашкодити?”, яку підготували медіа Грунт та команда Pozmova.me ([https://www.instagram.com/p/C6EZLedN5Ar/?img\_index=4](https://www.instagram.com/p/C6EZLedN5Ar/?img_index=4)).

Якщо вам або вашим рідним потрібна допомога в евакуації на підконтрольну територію України звертайтесь до організацій:

* “Допомагаємо виїхати”, детальна інформація за телефоном +38 (093) 17-76-458;
* “Help People”, детальна інформація за номером +38 (093) 69-69-788

*Матеріал підготовлений завдяки співпраці Широківської громади з Силами оборони України та ГО «Yes” в рамках регіональної комунікаційної кампанії “Україна - моя перспектива” у Запорізькій області, яка впроваджується з метою підвищення рівня обізнаності мешканців тимчасово окупованих територій (ТОТ) Запорізької області щодо зусиль держави та інститутів громадянського суспільства в протидії російській агресії.*
