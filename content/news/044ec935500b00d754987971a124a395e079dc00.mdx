---
title: Спікінг клаб у Широківській громаді
image: /uploads/448310248_851100343733321_1910446147555909249_n.jpg
templates:
  - _template: category
pubDate: 2024-06-12T07:48:00.000Z
hideNews: false
---

Чи знають школярі Широківської громади англійську. Звісно знають! Більшість з них чотири місяці відвідували розмовні клуби з англійської, організовані спеціально для школярів громади.Чи плідно минули ці 4 місяці дізнавались на конкурсі «The best English Speaker». 

Всі охочі діти виступили з двома промовами англійською. Перший виступ був про себе, а для другого було три теми на вибір: подорож мрії, професія мрії та майбутнє після перемоги.Серед учасників були школярі з сіл Лукашеве Петропіль, Відрадне, Новопетрівка, Володимирівське. 

А от до складу комісії, яка визначала переможців увійшли: голова громади Денис Коротенко, заступниця голови Ольга Ставицька, керівник відділу освіти Денис Іваніченко, координаторка БФ “Менонітський центр” Ольга Рубель.

> «Спочатку ми хотіли розділити переможців на перше, друге та третє місця, але молодь так гарно виступала, що у нас вийшло три треті місця, стільки ж других місць та один переможець. Абсолютно всі учасники отримали грамоту та грошову винагороду за участь та за свої виступи: 500 грн учасникам, 2 500 — за треті місця, 3 500 — за другі й 5 000 — за перше», — розповідає про умови конкурсу Ольга Ставицька

Ми дякуємо БФ «Менонітський центр» за підтримку важливої ініціативи — англійську повинні знати всі! Тож наступного року чекаємо на Speaking Club ще більше охочих!

