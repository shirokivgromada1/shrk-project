---
title: «Університет третього віку» в Широківській громаді
image: /uploads/438108246_826118309564858_4125148514315791635_n.jpg
templates:
  - category: content/newsCategories/public_sector.md
    _template: category
pubDate: 2024-05-02T09:04:00.000Z
hideNews: false
---

Існує багато людей, які думають, що на пенсії нема чого робити. Як же вони помиляються… Бо не знають, що можна скористатись послугою від КУ "Центр соціальних послуг Широківської громади" «Університет третього віку Широківська територіальна громада». А там дійсно цікаві заняття для людей поважного віку!

Ось, наприклад: 

* Інколи переходити на українську дуже важко. Але люди поважного віку з Широківської громади не бояться складнощів. Вони відвідують розмовний клуб «РІКА». Тут учасники Університету третього віку не тільки цікаво проводять час, але й з користю. 
* В наш час активізувалися шахраї. Вони постійно розробляють нові схеми, щоб ошукати нас. Втім для слухачів «Університету третього віку» це не проблема — вони відвідують заняття з правової безпеки.
* Про важливість життєстійкості під час повномасштабної війни й годі говорити. Ми всі і так це розуміємо. Тому піклуючись про своє ментальне здоров’я, люди золотого віку відвідують Центр життєстійкості. Тепер вони не тільки обізнані про цю навичку, але й набули та розвинули її. 

Втім, участь в «Університеті третього віку» це не тільки про цікаве дозвілля. Це гарна можливість познайомитися з іншими населеними пунктами Широківської громади. Адже зустрічі відбуваються по всій нашій території. 

Якщо після цього допису захотіли стати частиною згуртованої та вмотивованої команди — звертайтеся за номером телефону + 38 (096) 513-20-30. 

Разом ми сила!
