---
title: "Євген Пащенко \U0001F56F"
image: /uploads/Пащенко.jpg
pubDate: 2024-10-02T08:18:46.889Z
hideNews: true
---

Все своє життя чоловік прожив в рідному селі. Євген виріс завзятим та працьовитим, тому після школи пішов вчитися на тракториста. Чоловік мав хист до роботи та майстерність, тому ніколи й нікому не відмовляв в допомозі.

Крім того, що Євген був невтомним працівником, він мав ще одну велику пристрасть – спорт. Біг став невіддільною частиною його життя, мав величезну колекцію відзнак.

Втім, для нашого Героя війна розпочалася не у 2022 році. Ще за часів АТО хлопець захищав нас на сході. Відбивав російську навалу. Після повернення додому працював по господарству в рідному селі.

Почалась повномасштабна війна, яка накрила нас новою хвилею жахіть. Євген робив все можливе, аби захистити рідних та близьких. На жаль, один з чисельних боїв забрав життя Героя.

Ніколи ми не пробачимо нашому ворогу за відібрані життя в цілого покоління.

Подвиг Євгена, як і сотень наших захисників, повинен стати прикладом мужності, відважності та справжньої любові до країни та нації.

Кожен російський загарбник понесе своє справедливе покарання.

Слава Герою! Слава Україні!
