---
title: Кінопоказ в Августинівці від Молодіжної Ради
image: /uploads/433869467_808689227974433_1785340450563709846_n.jpg
templates:
  - category: content/newsCategories/youth_policy.md
    _template: category
pubDate: 2024-04-03T05:28:00.000Z
hideNews: false
---

А ви знали, що наша Августинівка скоро перетвориться на Канни Широківської громади? Адже кінопокази можуть влаштовувати не тільки у далекій Франції, але й у нас! 

Молодіжна Рада Широківської громади на чолі з Данилом Карцевим організували кінопоказ для всіх охочих в Августинівці. А обрали вони фільм «Диктатор». Про що він? 

Ця пародійна комедія розповідає історію генерала Аладіна, який, засліплений своєю любов'ю до країни і народу, безжально придушує будь-які проблиски демократії. У маленькій північноафриканській державі, протягом майже сорока років, генерал Аладін утверджує свою тиранію, пригнічуючи свій народ і позбавляючи його конституційних прав.

А ви вже дивились цей фільм? Як вам ця стрічка? 

Ну а ми в очікуванні на інші цікаві заходи від нашої молоді. Якщо ви так само в захваті від Молодіжної ради Широківської громади як і ми — долучайтеся до її лав за телефоном (063) 699-86-43 (Неоніла, молодіжна працівниця).
