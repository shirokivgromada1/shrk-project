---
title: >-
  Звіт про узагальнення пропозицій (зауважень),  що надійшли під час
  громадського обговорення питання зміни назв (перейменування) вулиць та
  провулків у населених пунктах Широківської сільської територіальної громади
image: /uploads/ВАЖЛИВА ІНФОРМАЦІЯ.jpg
templates:
  - category: content/newsCategories/important.md
    _template: category
pubDate: 2024-04-01T13:08:25.391Z
hideNews: false
---

Громадське обговорення проводилось з питання зміни назв  (перейменування) вулиць та провулків у населених пунктах  Широківської сільської територіальної громади, що підлягають перейменуванню в рамках дерусифікації. 

      Організатор громадського обговорення – виконавчий комітет  Широківської сільської ради.

      Ініціатором зміни назв (перейменування) вулиць та провулків в населених пунктах  Широківської територіальної громади є  старости Широківської сільської ради.  

      Відповідно до розпорядження  Широківської сільського голови від 29.02.2024 року №47-1 «Про  проведення громадського обговорення щодо перейменування вулиць та провулків у населених пунктах  Широківської сільської територіальної громади»,  керівником робочої групи з питань перейменування вулиць та провулків у населених пунктах Широківської сільської територіальної громади було підготовлено та оприлюднено інформаційне повідомлення про проведення громадського обговорення пропозицій перейменування вулиць та провулків у населених пунктах на офіційному сайті  Широківської територіальної громади відповідно до вимог частини 4 пункту 1 Порядку проведення громадського обговорення під час розгляду питань про присвоєння юридичним особам та об’єктам права власності, які за ними закріплені, об’єктам права власності, які належать фізичним особам, імен (псевдонімів) фізичних осіб, ювілейних та святкових дат, назв і дат історичних подій, затвердженого постановою Кабінету Міністрів України від 24 жовтня 2012 р. № 989; 

Пропозиції (зауваження) щодо перейменування виконавчий комітет приймав з дня оприлюднення інформаційного повідомлення, а саме: з  01.03.2024 року  до  31.03.2024 року.

 	Розглянувши пропозиції, що надійшли під час громадського обговорення, робоча група вирішила рекомендувати перейменувати вулиці та провулки у населених пунктах  Широківської сільської територіальної громади таким чином, а саме:

1\) в селищі Відрадне:

вулицю Бірюкова   на вулицю Володимира Сташенка,

вулицю Гагаріна на вулицю Яблуневу,

вулицю Горького на вулицю Олександра Нестерука, 

вулицю Шевченко на вулицю Шевченка,

2\) в селі Лемешинське вулицю Шевченко на вулицю Шевченка,

3\) в селі Веселе вулицю Ізвилисту на вулицю Хвилясту;

4\) в селі Зоряне вулицю Бойко на вулицю Бойка;

5\) в селі Надія вулицю Чкалова на вулицю Зелену;

6\) в селі Лукашеве:

вулицю Гагаріна на вулицю Космічну,

вулицю Дніпропетровську на вулицю Євгена Шаповалова,

вулицю Першотравневу на вулицю Травневу,

7\) в селі Малишівка вулицю Сірєнєвую на вулицю Бузкову,

8\) в селищі Сонячне: 

вулицю Тавричеську на вулицю Таврійську,

вулицю Вавілова на вулицю Джерельну,

провулок Пустовойта на  провулок Квітковий,

9\) в селі Зеленопілля:

вулицю Научну на вулицю Наукову,

провулок Ажурний на провулок Вишневий,

провулок Мічуріна на  провулок Весняний,

10\) в селі Ручаївка провулок Лебединний на провулок Лебединий;

11\) в селі Володимирівське:

вулицю Бегенова на вулицю Щасливу,

вулицю Жемчужну на вулицю Перлинну,

вулицю Корнєєва на вулицю Вербову,

провулок Казачий на провулок Козачий,

вулицю Мурманську на вулицю Дубову,

вулицю Олега Кошового на вулицю Сергія Синенка,

вулицю Славянську на вулицю Слов’янську,

вулицю Шикунова на вулицю Ягідну,

 вулицю Даніїла Галицького на вулицю Данила Галицького.

      Перейменування вулиць та провулків провести без зміни поштових номерів житлових будинків, установ та споруд.




