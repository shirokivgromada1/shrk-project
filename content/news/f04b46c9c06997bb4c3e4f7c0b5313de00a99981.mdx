---
title: Плідні вихідні для активних жителів громади
image: /uploads/molod_dobre_18_09_2024 (1).jpg
templates:
  - category: content/newsCategories/youth_policy.md
    _template: category
pubDate: 2024-09-18T11:30:00.000Z
hideNews: false
---

«Хочеш змінити світ? Почни з себе!» – каже народна мудрість. Це нелегкий шлях, але він приведе вас до справжнього щастя.

Завдяки нашим давнім партнерам, активні жителі Широківської громади в суботу інтенсивно крокували до щастя в Новопетрівці. 

Перший захід подарував нові можливості Молодіжній раді та активній молоді громади – «Молодіжний ідеятон з розробки концепцій молодіжного проєкту». На цьому заході наші активісти визначили зміни у роботі з молоддю у громаді, основні проблеми, які є в молодіжній роботі, напрацювали ідеї для вирішення цих проблем. 

![](</uploads/molod_dobre_18_09_2024 (2).jpg>)

Другий захід — «Майстерня «Драйвери змін» для ініціативних груп громади та активних жителів громади. У ньому взяли участь представниці Клубу успішних пані Широківської громади, представники Ради ВПО, Університету третього віку, старости та молодь. Учасники посилили свої навички в розробці ініціатив, які будуть активізовувати громадську участь та зміцнювати соціальну згуртованість громади. 

Ось так плідно провели свою суботу наші активні жителі громади. Дякуємо нашим партнерам за можливість становитись кращими кожен день! 

Молодіжний ідеятон відбувся в межах проєкту «Голос громади в місцевому самоврядуванні», компоненту Програми «Децентралізація приносить кращі результати та ефективність» ([DOBRE](https://www.facebook.com/dobre.kr)), що виконується міжнародною організацією Глобал Ком’юнітіз (Global Communities) та фінансується Агентством США з міжнародного розвитку (USAID). У Дніпропетровській, Запорізькій та Кіровоградській областях областях виконавцем проєкту «Голос громади в місцевому самоврядуванні» є [ГО Агенція сталого розвитку "Хмарочос"](https://www.facebook.com/skyscraper.kr).
