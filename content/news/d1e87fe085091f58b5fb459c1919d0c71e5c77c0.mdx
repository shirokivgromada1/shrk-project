---
title: Чергове засідання виконавчого комітету
image: /uploads/447959137_848102794033076_1108194011174976480_n.jpg
templates:
  - category: content/newsCategories/power.md
    _template: category
pubDate: 2024-06-07T07:48:00.000Z
hideNews: false
---

Червень — шостий місяць. Це ми лагідно нагадуємо вам, що половина 2024 року вже минула!

Згадали про це і на виконавчому комітеті Широківської громади, бо розглянули низку звітів по роботі за перше півріччя:  

* про виконання повноважень у сфері культури, молодіжної політики, фізкультури і спорту, утвердження української національної та громадянської ідентичності; 
* про стан правопорядку і злочинності, проведення заходів щодо зниження рівня злочинності; про виконання плану роботи виконавчого комітету;
* про роботу опікунської ради; 
* про роботу адміністративної комісії.

Найцікавіше за підсумками цих звітів:

За перше півріччя виконком провів 15 засідань, на яких було ухвалено 168 рішень. 

Також за цей час громада систематично працювала над списанням російської літератури з наших бібліотек. Списані книги замінюються новими виданнями, які дарують читачі, закуповує громада.Також у громаді проходила спеціальна акція з поповнення книжкового фонду. 

А ще у звіті про стан правопорядку зазначається, що за перші шість місяців 2024 року наші поліцейські офіцери опрацювали 446 звернень на лінію 102. Окрім звітності на виконкомі затвердили створення комісії з питань захисту прав дитини. Організація роботи цієї комісії буде влаштована таким чином, щоб мати змогу оперативно ухвалювати рішення, які стосуються добробуту дітей, які проживають на території Широківської громади.

До слова про такі рішення. Також затвердили рішення про влаштування двох дітей до патронатної сім’ї. Сімейна пара, яка проходила навчання на патронатних вихователів закінчила свою підготовку і вже може брати на виховання дітей.

Наостанок інформуємо про поновлення у роботі ЦНАП: на виконкомі затвердили додаткові картки на надання нових послуг від Головного управління пенсійного фонду України в Запорізькій області. Ці послуги жителі громади можуть оформити в нашому ЦНАПі:   

1. Призначення страхових виплат членам сім’ї, батькам, утриманцям померлого медичного працівника у разі його смерті, що настала внаслідок його інфікування гострою респіраторною хворобою COVID-19, під час виконання професійних обов’язків в умовах підвищеного ризику зараження.  
2. Призначення страхових виплат медичному працівнику у разі встановлення групи інвалідності та ступеня втрати працездатності протягом одного року у зв’язку з інфікуванням гострою респіраторною хворобою COVID-19, під час виконання професійних обов’язків в умовах підвищеного ризику зараження.

