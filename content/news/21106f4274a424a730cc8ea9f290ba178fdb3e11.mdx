---
title: 'КРАЩЕ ВТРАТИТИ ДІМ, НІЖ САМОГО СЕБЕ'
image: /uploads/1.02.png
pubDate: 2024-07-11T07:25:38.242Z
hideNews: false
---

### ЯК ІВАН ПЕТРОВИЧ В 70 років НАВАЖИВСЯ НА ЕВАКУАЦІЮ З ТИМЧАСОВО ОКУПОВАНОЇ ВАСИЛІВКИ?

Івану Петровичу – 70 років. Усе своє життя він прожив у Василівці. Коли вийшов на пенсію, то вирощував овочі й з цього мав додатковий дохід. Коли місто захопили росіяни, Іван Петрович не знав, що йому робити. Він думав, що виїжджати до Запоріжжя дуже небезпечно.

Російські окупанти навмисне тижнями тримали людей на блокпосту, щоб вони передумали виїжджати та залишалися на тимчасово окупованій території. Пробувши чотири місяці під окупацією, чоловік вирішив ризикнути та виїхати до Запоріжжя.

Йому було страшно і дорога здавалася йому нелегкою. Але жити в умовах окупації, тотального контролю та російської пропаганди не було сили. Одразу після виїзду пенсіонеру допомогли онуки та міжнародні організації. Іван Петрович купив невелику дачу, яка потребувала ремонту, але мала велику земельну ділянку. Маючи хист та жагу до праці, чоловік привів дачу до ладу та знов почав вирощувати овочі. Чоловіку важко згадувати про своє минуле. Іван Петрович говорить, що краще втратити дім, ніж самого себе. І вірить, що все можна почати заново. Бо допомога обов'язково надійде тому, хто її потребує.

Якщо вам або вашим рідним потрібна допомога в евакуації на підконтрольну територію України звертайтесь до організацій:

* “Допомагаємо виїхати”, детальна інформація за телефоном +38 (093) 17-76-458
* “Help People”, детальна інформація за номером +38 (093) 69-69-788

\#ЄдиніПерспективи

Матеріал підготовлений завдяки співпраці Широківської громади з Силами оборони України та ГО «Yes” в рамках регіональної комунікаційної кампанії “Україна - моя перспектива” у Запорізькій області, яка впроваджується з метою підвищення рівня обізнаності мешканців тимчасово окупованих територій (ТОТ) Запорізької області щодо зусиль держави та інститутів громадянського суспільства в протидії російській агресії.

