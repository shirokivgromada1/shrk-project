---
title: Засідання робочої групи з впровадження послуги раннього втручання
image: /uploads/415778822_752367463606610_1689073896170396793_n.jpg
templates:
  - category: content/newsCategories/department_social_protection_population.md
    _template: category
pubDate: 2023-12-29T08:46:00.000Z
hideNews: false
---

У вихованні дітей корисним є такий принцип — проявляй залученість і вчасно реагуй на будь-які зміни у розвитку або вихованні дитини, поки зміни не привели до негативних наслідків. 

Такий принцип лежить в основі системи раннього втручання — міждисциплінарної сімейноцентрованої системи допомоги дітям раннього віку із порушеннями розвитку та дітям груп біологічного й соціального ризику, спрямована на покращення розвитку дитини та підвищення якості життя родини.

До речі, саме на днях в Широківській громаді пройшло засідання робочої групи з впровадження послуги раннього втручання, до якого увійшли представники КНП Клініка Сімейний лікар Широківської громади, КУ "Центр соціальних послуг Широківської громади", відділу соціального захисту, відділу освіти  Широківської громади. В ході засідання робочої групи були обговорені плани роботи на 2024 рік та результати  відвіданих навчань та семінарів.

Раннє втручання надає свої послуги насамперед дітям перших років життя, оскільки раннє виявлення біологічних та соціальних чинників ризику щодо порушення розвитку дитини дає можливість своєчасно почати інтенсивну допомогу в ранньому віці, коли розвиток дитини особливо піддається впливу і є можливість запобігати появі обмежень як у функціонуванні сім’ї, так і в фізичному та психосоціальному розвитку дитини.
