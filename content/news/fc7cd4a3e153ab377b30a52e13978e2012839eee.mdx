---
title: Широківська громада починає роботу з ментором
image: /uploads/455162878_889389923237696_6461794856470284255_n.jpg
pubDate: 2024-08-21T09:53:19.269Z
hideNews: false
---

Два дні насиченої роботи з експертом з економічного розвитку Петром Лазарчуком,  засновником та директором Агенція трансформацій "M.CLASS" , який є ментором Широківської громади за проєктом «Академія проєктного менеджменту та міжнародних відносин», який реалізовує Агенція розвитку Широківської громади.

Наша мета — напрацювати проєкти, які зможуть зміцнити економіку громади та сприятимуть розвитку. В умовах воєнного часу. В нашій прифронтовій громаді. Знаємо, що це точно можливо!

Познайомили Петра з громадою та нашою командою — головою Денисом Коротенко, заступницею голови Мариною Юдиною, директоркою «Агенції розвитку» Юлією Носковою та її заступницею Ольгою Мішевською.

Найкраще напрацьовувати проєктні ідеї в полях, на локаціях, у спілкуванні з людьми. За два дні об'їздили рідну Широківську громаду вздовж і впоперек!

Звісно, що насолоджувались краєвидами, але й напрацьовували проєкти - знайомились з нашими підприємцями, дізнавались про їхні плани та потреби. Міркували про напрямки, які б могли дати поштовх місцевій економіці. 

Об'їхали місцевий крафт. 

* Василий Бушаров показав свою екосадибу «Бджоли та зорі» у Нововознесенці.
* Заїхали на будівництво СТО-хабу у Відрадному.
* Оглянули пасіку Антона Ярового.

Є в Широківській громаді виноградники, якими опікується родина Анни Курти. Ознайомились з господарством її сім’ї та планами на розширення.З пасічником Олександром Лисаком зустрілись в Долинівці.Разом з директором «Благводсервісу» Олександром Полумієнком обговорили можливості інфраструктурних проєктів для покращення водопостачання в громаді.

За два дні роботи в громаді напрацювали кілька проектних ідей з тематики місцевого економічного розвитку. Дивимось в бік розвитку еко садиб та якісного сільського крафту і шукаємо можливості для підтримки невеликих, але автентичних, екологічних локальних бізнесів.Попереду - багато роботи, щоб напрацьовані ідеї перетворити в проєктні та обовʼязкового втілити в Широківській громаді!

Вдячні за візит та менторський супровід Петру Лазарчуку, а також команді проєкту Cities 4 cities — Світлана Крижанівська Блінова, Martha Suprun.Проєкт “Академія проєктного менеджменту та міжнародної співпраці” ініціативи Cities4Cities United4Ukraine реалізовується за підтримки проєкту Агентства США з міжнародного розвитку USAID - US Agency for International Development "Зміцнення громадської довіри (UCBI)".

