---
title: Широківська громада поділилась досвідом з протидії насильству
image: /uploads/432922750_805412288302127_8365048365704013820_n.jpg
templates:
  - category: content/newsCategories/social_sphere.md
    _template: category
pubDate: 2024-03-29T06:28:00.000Z
hideNews: false
---

Цей допис містить багато слів, але повірте, це того вартує! 

Сьогодні до Широківської громади завітали гості з Rotary Club Zaporizhzhia з Тамарою Огородовою, Запорізький благодійний фонд "Єдність" за майбутнє" / Unity for the Future а також представники громад Запорізького району та області, які тимчасово знаходяться під окупацією. Все для того, щоб перейняти наш досвід в боротьбі з домашнім та гендерно-зумовленим насиллям! 

За доброю традицією, гості завітали не з пустими руками. Широківській громаді передали генератор, який допоможе нам працювати навіть за умов вимкнення світла, а також крутезні іграшки для малечі громади!

Подорож почалася з приміщення ЦНАПу. У цьому центрі розміщені відділи соціального захисту населення та служби у справах дітей. Під час візиту, жителі громади отримували гуманітарну допомогу від БО «Благодійний фонд Посмішка ЮА».

Далі на черзі був денний центр для осіб, які пережили домашнє або гендерно-зумовлене насильство. Реконструкція будівлі стала можливою завдяки державній субвенції. Зараз ремонтні роботи майже завершені. Більше про наші спеціалізовані притулки та допомогу, яку вони надають, ви можете дізнатися з цього відео (https\://www\.facebook.com/shtg.gov.ua/videos/718943810368513).

Основне дійство відбулося в Лукашівському центрі дозвілля. Заступниця голови Ольга Ставицька, директор КУ "Центр соціальних послуг Широківської громади" Дмитро Лук'яненко та начальниця відділу соціального захисту населення Наталія Малишкіна розповіли про всі виклики та труднощі, з якими зіштовхнулася Широківська громада під час війни. Ми це не сприймаємо як проблеми, але як випробування, які слід пройти. Тож докладаємо всіх зусиль, аби показник домашнього насилля та ГЗН не зростав. 

Дуже раді нашим гостям, а також можливості поділитися власним досвідом в боротьбі із насиллям. Віримо, що він стане у нагоді нашим гостям.
