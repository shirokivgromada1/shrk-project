---
title: День Соборності України
image: /uploads/421524140_766638658846157_8667972109586852459_n.jpg
templates:
  - category: content/newsCategories/hystorical_heritage.md
    _template: category
pubDate: 2024-01-22T12:31:00.000Z
hideNews: false
---

Сьогодні наша країна відзначає День Соборності. 

«Іменем Української Народної Республіки. Директорія сповіщає Народ Український про велику подію в історії землі нашої Української», — саме з цих слів починався Універсал про об'єднання УНР і ЗУНР у Соборну Україну. Ця подія ще 105 років тому стала підтвердженням прагнення українців до єдності свого народу.

З моменту проголошення Незалежності України вороги намагалися штучно розділити країну. Однак, ці плани провалилися. Українці зі Сходу, Заходу, Півдня та Півночі завжди були ментально близькими одне одному. Завдяки цій єдності Україна змогла відбити російську агресію і не дати ворогам захопити країну за кілька днів.

Сьогодні, у часи Великої війни, слова «Свобода» та «Соборність» пронизані болем втрати рідних. Тому ми не маємо жодного права втомитися від цієї війни. Адже втомитися — означає забути про ту ціну, яку платять наші Герої за можливість зустрічати кожен ранок під жовто-блакитним стягом. 

Ми обов’язково Переможемо у цій війні. Адже наша головна зброя — єдність та незламність перед обличчям страшного ворога. 

Зі святом! Слава Україні!
