---
title: Як Широківська громада День Державності справляла!
image: /uploads/news/social-sphere/44.jpg
templates:
  - category: content/newsCategories/social_sphere.md
    _template: category
pubDate: 2023-07-28T12:04:00.000Z
hideNews: false
---

28 липня - важлива дата для кожного українця. Вона є нагадуванням того, що ми носії славетної та багатовікової історії. Деякі села Широківської громади вирішили відсвяткувати нове свято. І ось як це було.

У Широківському центрі дозвілля пройшла тематична зустріч “Україна в просторі і часі". Діти, їхні батьки, працівники відділу культури та освітяни занурилися в історію та культуру України, познайомилися зі становлення державності. Також вони перевірили свої знання у вікторині про національні символи! А під кінець заходу заспівали гімн України!

Відрадненська бібліотека - Широківська громада теж не стоїть на місці. Там пройшов патріотичний майстер-клас для наших діток. Кожен з них виготовив чудову листівку в українському стилі. Вона обов’язково стане прикрасою для будь-якого дому!  

Ще свято для малечі організували працівники Лукашівського центру дозвілля. На заходах дітлахи приєдналися до українських читань, а також малювали патріотичні картинки. Хто знає, можливо серед нашої малечі знайдеться майбутній Пабло Пікассо або Катерина Білокур. 

Дякуємо КУ “Центр культури та дозвілля Широківської громади” і всім причетним до організації цих святкувань. Попри війну наші діти повинні гратися та здобувати нові знання. А такі заходи допомагають їм якісно провести дозвілля. 

Слава Україні!





