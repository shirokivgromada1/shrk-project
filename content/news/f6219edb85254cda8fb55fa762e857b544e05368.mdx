---
title: ГІТ-ПАРАД ВАНДАЛІВ В ШИРОКІВСЬКІЙ ГРОМАДІ
image: /uploads/438675086_820387273471295_40523142276900014_n.jpg
templates:
  - category: content/newsCategories/utilities.md
    _template: category
pubDate: 2024-04-23T06:24:00.000Z
hideNews: false
---

На результати роботи цих людей важко дивитися, а ще важче про це писати. Сьогодні ми розповімо про ТОП-3 актів вандалізму, скоєних за останні тижні у Широківській громаді. 

**3 місце. Боротьба зі сміттям. **

Августинівку охопила хвиля «борців» зі сміттєвими майданчиками. Металеві огорожі раптово деформуються, і важко повірити, що це випадковість, адже подібне трапляється й в інших селах громади.

**2 місце. Розмальовування дороговказів на свій смак. **

Деякі жителі вважають, що в'їзд у Відрадне не потребує кращого облаштування та інформаційних знаків. Аналогічна ситуація спостерігається й в інших селах громади. Проте ми не збираємося миритися з цим, тому плануємо замінити та очистити пошкоджені знаки. На жаль, кошти, які могли б бути спрямовані на розбудову громади, тепер доведеться витратити на відновлення пошкодженого майна.

**1 місце. Квіти.**

Тут хочемо процитувати працівників Центру дозвілля в Широкому:   

«Працівники центру дозвілля два тижні поспіль приводили до ладу територію, прилеглу до ЦД, впорядковували клумби, висаджували квіти... створювали красу і затишок... І ось сьогодні результат нашої праці… Квіти, що вже прижилися і радували око своїм цвітінням, видрано з корінням і вкрадено! Шановні, якщо вже вам так потрібні квіти, зверніться до працівників ЦД, що маємо — поділимося, навіщо ж красти те, що вже росте?», — саме так відреагувала Ірина Лавренко, адже квіти, що посадили, просто вкрали. 

Команда Широківської громади хоче нагадати: якщо ви стали свідком вандалізму— негайно телефонуйте Поліцейським офіцерам громади: 

* Євген Польський — (098) 989-83-73;
* Роман Бадло — (099) 315-53-46;
* Владислав Зайцев — (093) 468-14-97, (068) 051-18-63;
* Наталя Лубяна — (096) 677-32-85.
