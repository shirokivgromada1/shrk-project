---
title: 320 наборів гуманітарної допомоги для жителів Широківської громади
image: /uploads/news/social-sphere/34.jpg
templates:
  - category: content/newsCategories/social_sphere.md
    _template: category
pubDate: 2023-09-21T13:13:00.000Z
hideNews: false
---

Наші давні друзі та партнери БФ "Восток SOS" разом з ГО "За розвиток" передали 320 продуктово-гігієнічних наборів. 

В цих коробках було дійсно багато всього: печиво, вівсяна крупа, макарони, олія, рис, м’ясні та рибні консерви та засоби особистої гігієни. Все це отримали жителі зі статусом ВПО та сім’ї в складних життєвих обставинах Миколай-Пільського та Новопетрівського округів! 

Окрім їжі для смачних сімейних обідів наші партнери також допомогли отримати трохи корисної «їжі» для розуму. Благодійники провели психосоціальну та юридичну консультації в селі Петропіль для представників Університету третього віку. 

Люди старшого покоління прослухали корисну інформацію про пошкодження та руйнування майна внаслідок війни. 

Дякуємо партнерам за всебічну допомогу. Ви саме ті люди, які завжди готові підставити своє плече. Для нас це дуже важливо, адже мешканці громади через велику війну потребують підтримки як ніколи раніше! 

Спільними зусиллями ми поборемо все!





