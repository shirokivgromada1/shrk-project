---
title: Екскурсія пасікою для дітей Широківської громади
image: /uploads/438169060_832813938895295_3465848590528379651_n.jpg
templates:
  - category: content/newsCategories/youth_policy.md
    _template: category
pubDate: 2024-05-13T09:11:00.000Z
hideNews: false
---

«Жовто-чорний, жовто-чорний. О, чорно-жовтий», — саме так бджоли обирають собі одяг перед важким робочим днем у вулику. Як ми дізналися про це? А діти Широківської громади розповіли після відвідин однієї з пасік!

Завдяки ініціативі голови громади Денису Коротенко та Обслуговуючого кооперативу «Бджолар» малеча відчула себе справжніми бджолярами. Голова кооперативу, Олексій Агєнтаєв, провів їм незабутню екскурсію пасікою. Олексій не лише розповів про бджолярство та технологію добування меду, але й запросив малечу приміряти спеціальні захисні костюми та скуштувати МЕД! Діти з радістю ласували ним прямо з рамки! 

Відтепер наші юні дослідники знають про всі аспекти бджільництва у Широківській громаді. Але ця екскурсія — не тільки про видобуток меду, це про щасливу малечу! Втім, кооператив «Бджолар» радує і місцевих виробників меду, адже запрошує їх до співпраці та пропонує користуватися обладнанням, яке є у кооперативі і отримане в рамках співпраці з Програмою DOBRE.
