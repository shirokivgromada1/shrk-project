---
title: Ознайомчий візит до громади Чернігівщини
image: /uploads/444445380_837470858429603_2940587557463559349_n.jpg
templates:
  - category: content/newsCategories/public_sector.md
    _template: category
pubDate: 2024-05-20T09:11:00.000Z
hideNews: false
---

Як зрозуміти свої сильні сторони та зони росту? Є дуже крутий інструмент — обмін досвідом та ознайомчі поїздки до інших громад! 

Представники Широківської громади в рамках проєкту «Розробка програми відновлення» відвідали Куликівську та Киїнську громади Чернігівської області. Цим громадам є про що розказати, адже вони відчутно постраждали на початку повномасштабного вторгнення.

Для учасників заходу організували ознайомчий візит: продемонстрували роботу ЦНАПУ, показали рекреаційні зони, а також поділилися напрацюваннями в напрямку оптимізації освіти. Але й це ще не все. Справжня родзинка — відвідини музею російсько-української війни.

Також основним аспектом відновлення після війни є освіта. Представники громад Чернігівщини поділилися своїм досвідом оптимізації освітніх закладів. Дистанційне навчання, уроки в укриттях під час повітряних тривог, постійна небезпека — все це залишило відбиток на навчанні. Оптимізація — не безболісний процес, але це те, що вимагає від нас сьогодення. 

Дякуємо організаторам Спільно HUB за таку цікаву поїздку! З новими знаннями та досвідом рушаймо до відновлення нашого регіону!

Програму комплексного відновлення розробляє Агенція розвитку Широківської громади за підтримки «Спільно HUB».
