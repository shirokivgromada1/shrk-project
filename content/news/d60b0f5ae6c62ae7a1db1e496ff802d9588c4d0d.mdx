---
title: Важливо! Фейкові повідомлення про надання грошової допомоги
image: /uploads/СайтФБ (27).png
templates:
  - category: content/newsCategories/security.md
    _template: category
  - category: content/newsCategories/important.md
    _template: category
pubDate: 2024-02-15T13:20:05.324Z
hideNews: false
---

«Привіт всім, отримала 1920 виплату від організації ООН. Зараз вони приймають заявки до кінця цього тижня. Встигни теж отримати», — гучна заява, яка приваблює, чи не так? 

В мережі, зокрема й у вайбер-чатах Широківської громади ширяться повідомлення із посиланням на нібито програми грошової допомоги від благодійних організацій. Але є дещо в цих повідомленнях, що змусило нас звернути на них увагу:

* Деталі програми не надаються.
* Посилання ведуть на закриті канали у Viber та Telegram.

> — Переходити за посиланнями в цих повідомленнях або ні — вирішувати вам на свій страх і ризик. Але в такому випадку ніхто не несе відповідальності за збереження ваших персональних даних. Пам'ятайте, що в такому випадку можна довіряти лише офіційним ресурсам,  — Дмитро Лук'яненко, директор КУ "Центр соціальних послуг Широківської громади". 

Також коментар щодо цих повідомлень нам надала Наталя Лубяна, Поліцейський офіцер Широківської ОТГ:

> — Зловмисники можуть створювати у месенджерах фейкові повідомлення та розповсюджувати в них фішингові посилання під виглядом компенсації та грошової допомоги. Після переходу за цими посиланнями та вказування особистих даних, шахраї отримують всю інформацію про вас.

Ви можете прочитати більш детально, як це працює в цьому матеріалі «Фейк: Для грошових виплат від UNICEF потрібно зареєструватися через Viber та Telegram» ([http://surl.li/qnbfq](https://surl.li/qnbfq?fbclid=IwAR1sHFrcJUKdkOfalITpMencWXrYs6SKpY3yJH-8c0pQytSPJSb1New3mso)). Пам’ятайте, в наш час шахраї користуються скрутним становищем та не нехтують можливістю нажитись на чужій біді. Будьте уважними та бережіть себе й близьких!

