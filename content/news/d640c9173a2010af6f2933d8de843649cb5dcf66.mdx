---
title: Молодь Широківської громади об’єдналась у своєму бажанні допомагати!
image: /uploads/news/social-sphere/21.jpg
templates:
  - category: content/newsCategories/social_sphere.md
    _template: category
pubDate: 2023-06-26T10:08:00.000Z
hideNews: false
---

Завдяки ГО "Українська Волонтерська Служба", ГО "СВОІ - Спільнота Волонтерів Об'єднаних Ідеєю" та ГО "За розвиток" вдалося організувати та провести акцію “Школа волонтерства” в селі Широке. Завдяки цій ініціативі молодь Широківської громади та Запоріжжя занурилася у волонтерство. 

Протягом двох плідних днів вони осмислили це поняття по-новому й розвінчали для себе деякі міфи. Один з них, що волонтери - це просто люди, які працюють безоплатно. Насправді, це дуже глибоке та складне поняття. А також з головою занурилися в теорію: дізналися історію волонтерства, ознайомилися із законодавчою базою, склали свої 5 кроків у волонтерстві.

Але не теорією єдині. Наша молодь за підтримки досвідчених менторів організували власну благодійну акцію. Першими кроками на шляху волонтерства стало допомога  мешканцям похилого віку. Знаємо, що це стане для молоді чудовим поштовхом для їхньої реалізації. 

У наш час з’явилося багато справді героїчних людей: хлопці на передовій, медики, енергетики, рятувальники і волонтери. Останні всіма можливими способами наближають нашу Перемогу, об’єднують українців, які вимушено покинули свої домівки через війну. 

Саме завдяки таким тренінгам нам вдається залучити молодь до цієї доброї справи!Світло обов’язково переможе темряву!





