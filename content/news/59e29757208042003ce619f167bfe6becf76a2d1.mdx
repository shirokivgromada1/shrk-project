---
title: Традиційний молитовний сніданок в Широківській громаді
image: /uploads/429583536_793370689506287_5552206587783494342_n.jpg
templates:
  - category: content/newsCategories/security.md
    _template: category
pubDate: 2024-03-08T08:16:00.000Z
hideNews: false
---

Найбільша неправда на світі починається з виразу «не все так однозначно…». Така думка прозвучала на черговому молитовному сніданку. 

Традиційно його провів добрий друг громади Дмитро Матюхін. Голова Денис Коротенко разом із заступниками, працівниками апарату та представниками різних релігійних конфесій об’єдналися в спільній молитві за Україну та настання найскорішого миру.

Чому фраза «не все так однозначно…» — самообман? Бо, промовивши її, людина насамперед виправдовується та наче намагається уникнути себе. Але тільки каяття та розуміння того, що ви робите правильно, а що ні, — роблять з нас людину праведну.   

Сьогодні молитовний сніданок видався насправді особливим. І не тільки тому, що він припав на 8 березня. На нього завітала жителька села Сонячне, пані Юлія.

«Для мене це була приємна несподіванка, що такі заходи проводять у нас в громаді! Я побачила допис про молитовний сніданок на сторінці Дениса Коротенка із закликом долучатися, подзвонила на гарячу лінію за подробицями і ось я тут. Це справді необхідні заходи, бо дуже важливо бути об'єднаними духовно», — поділилася пані Юлія. 

Якщо вам теж стало цікаво і маєте бажання долучитися до молитовних сніданку — дзвоніть на гарячу лінію за номером +38 (061) 286-21-21.
