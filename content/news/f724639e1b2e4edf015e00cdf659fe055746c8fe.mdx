---
title: Цікавий захід в Петропільському ліцеї для молоді Широківської громади
image: /uploads/437558683_815736027269753_3163220814407493205_n.jpg
templates:
  - category: content/newsCategories/youth_policy.md
    _template: category
pubDate: 2024-04-15T05:52:00.000Z
hideNews: false
---

В нас були гості. Представники Оріхівського коледжу Таврійського університету завітали до Широківської громади!

Разом з відділом освіти та заступницею голови Ольга Ставицька наші гості провели для юнаків та дівчат цікаву зустріч на базі Петропільського ліцею. Під час заходу молодь вчилась працювати в команді, виявляти свої таланти та брати участь у конкурсах, а також дізналися про навчання в коледжі та здобуття важливих спеціальностей.

![](/uploads/437536986_815736170603072_4065950945890652668_n.jpg)

Але й це ще не все! Після захоплюючого тренінгу, директор ПП «Агрофірма Славутич» Геннадій Марич запросив учасників завітати до свого господарства. Хлопці та дівчата мали унікальну можливість познайомитися з роботою сучасних фермерів, побачити на власні очі агротехніку та зануритися у всі тонкощі сільськогосподарського виробництва.

Ми вдячні нашим гостям, а також Геннадію Марич, Єлизаветі Марич та депутату Олександру Мазуру за підтримку нашої молоді! Віримо, що за нашими юнаками та дівчатами майбутнє громади!

Цей захід відбувся у рамках програми з профорієнтації та розвитку життєво важливих компетенцій «Стань успішним в громаді». Завдяки їй, молодь має змогу взяти участь у різних цікавих проєктах.

Якщо вас переповнюють ідеї, ви ініціативні і дуже активні — дзвоніть за номером (063) 699-86-43 (Неоніла, молодіжна працівниця) та долучайтеся до «Молодіжної ради Широківської громади». На вас чекає багато всього цікавого!
