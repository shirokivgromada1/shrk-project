---
title: "Кирило Кошовий \U0001F56F"
image: /uploads/Кошовий.jpg
pubDate: 2024-09-20T07:58:30.186Z
hideNews: true
---

В бою за Україну поклав життя Кирило Кошовий 1987 року народження, мешканець села Миколай-Поле.

Народився і виріс в Миколай-Полі, отримав середню освіту в місцевій школі. Згодом працював в річному флоті в місті Запоріжжя, проживаючи в нашій громаді.

В жовтні пішов на фронт, виганяв ворога з української землі на Луганщині, служив у механізованих військах. Самовіддано виконував бойові завдання. Загинув в бою поблизу Білогоровки, лишаючись вірним присязі та Україні.

Брат Героя, Микола Кошовий, нині також проходить службу парамедиком на фронті. Вдома у загиблого Кирила лишились батьки та сестра.Співчуття родині та близьким. Вічна шана Герою. 

Пам'ятатимемо про кожного Воїна, який найвищою ціною дав нам шанс на життя у Вільній та Незалежній Україні!

Слава Герою!
