---
title: Молодіжний фестиваль в Широківській громаді
image: /uploads/454737645_886276406882381_3904212517296065982_n.jpg
templates:
  - category: content/newsCategories/youth_policy.md
    _template: category
pubDate: 2024-08-09T10:57:00.000Z
hideNews: false
---

Сьогодні Петропіль став молодіжним центром Широківської громади. А все завдяки нашій молоді та команді громади, які організували по-справжньому шокуючий захід — «Шок-фест»! Така подія точно запам’ятається, якщо не на все життя, то на дуже-дуже довго. 

Захід відбувався не одну годину, не дві і не три — це було дійство, яке зайняло цілий день і на яке завітало близько 100 дітей та підлітків. Але повірте, вони не сумували жодної хвилини, бо активностей на фестивалі було дуууже багато.

![](/uploads/454633224_886276440215711_5031191806315404862_n.jpg)

Наприклад, творча молодь могла реалізувати свій потенціал на локації з розмальовуванням шоперів або на локації стріт-арту, для всіх бажаючих проводились майстер-класи з художньої гімнастики. Ну і трошки закосплеїли Оліміпіаду під час організації фестивалю та надали молоді дуже багато можливостей спортивного дозвілля: катання на сапах та каяках, волейбол, теніс, катання на велосипедах.

Були і музичні паузи: танцювальний батл, дискотека та майстер-класи з гри на музичних інструментах.

Можно ще багато чого про фестиваль написати, але якнайкраще його описали самі присутні! 

![](/uploads/454059899_886276806882341_2581412499399243898_n.jpg)

«У мене було очікування, що на фестивалі буде просто панельна дискусія і все. Але коли я сюди прийшов, побачив скільки молоді тут, скільки локацій, я зрозумів, що мої очікування не справдилися. Але воно і на краще. Дуже сподобалося кататися на ставку. Вважаю, що такі фестивалі зараз необхідні для молоді, і хотілося б, щоб вони були частіше!», — Богдан Юрченко, Світанок.

«Я очікувала, що трохи менше буде людей. Але, вау, стільки прийшло. І всі згуртовані, всі щось роблять, можна сміливо попросити допомогу в разі чого і тобі не відмолять. Я хоч і волонтер на спортивній локації, але найбільше мені сподобалося локація, де ми розписували шопери», — Вероніка Жигульська, Миколай-Поле. 

До речі, ще на етапі планування цього фестивалю, чутка про нього розлетілася далеко. І знаєте що? До нас завітали гості з дружньої громади — Слобожанщини! І навіть відгук про фестиваль вони залишили! 

![](/uploads/454637451_886276883549000_4621417158109934613_n.jpg)

«Мені дуже сподобалось. Стільки цікавих локацій. Особливо сподобалось розмальовувати шопери і ще дуже хочеться піти на каяках поплавати, але наша черга ще не дійшла. Також дуже сподобалось локація, де ми грали у волейбол», — Валентина Криворучко, Слобожанське.

Дякуємо нашим партнерам у створенні цього фестивалю: обласному центру туризму та краєзнавства Запорізької обласної ради, ГО «Культурна Ліга Сходу», імплементуючому партнеру «ЮНІСЕФ», ГО «ДЕСЯТЕ КВІТНЯ», Українському католицькому університету, ГО «За Розвиток», БФ «Менонітський центр», обласному центру патріотичного виховання молоді Запорізької обласної ради», обласній студентській раді, студії повітряної акробатики Яни Кі, агрофірмі «Славутич».

Разом ми сила!

![](/uploads/453783178_886276386882383_6069841074947768480_n.jpg)
