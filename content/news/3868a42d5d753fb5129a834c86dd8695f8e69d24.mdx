---
title: Засідання робочої групи з розвитку психічного здоров'я
image: /uploads/415791808_752994550210568_7777274562834051707_n.jpg
templates:
  - category: content/newsCategories/social_sphere.md
    _template: category
pubDate: 2023-12-30T08:46:00.000Z
hideNews: false
---

Вже маємо позитивні кейси з надання ментальної підтримки для демобілізованих мешканців громади та їхніх сімей, затвердили Програму психічного розвитку у громаді, впровадили доступну психосоціальну підтримку для мешканців — про ці та інші здобутки громади у сфері ментальної підтримки поговорили сьогодні на засіданні робочої групи з розвитку психічного здоров'я.

Не тільки підбили підсумки, але й разом з консультанткою агенції GIZ Ukraine  Іриною Грабською обговорили плани на 2024 рік.

Роботи запланували багато, тож вже у передчутті наступної зустрічі нашої робочої групи, до якої увійшли: заступниця голови Ольга Ставицька , директор КУ "Центр соціальних послуг Широківської громади" Дмитро Лук'яненко, начальниця відділу соціального захисту Широківської територіальної громади Наталя Малишкіна, заступниця директорки КУ «Центр культури та дозвілля, сім'ї, молоді, спорту та туризму» Анастасія Якубіна, начальниця відділення «Центру соціальних послуг» по роботі з сімʼями Юлия Сидоренко, психологи Тетяна Бєлоусова та Анастасія Александрович, психолог Клініки «Сімейний лікар» Максим Білоусенко.
