---
title: Вітаємо з Міжнародним днем людей похилого віку!
image: /uploads/den_pohyl_vik_01.10.png
templates:
  - category: content/newsCategories/social_sphere.md
    _template: category
pubDate: 2024-10-01T11:39:56.786Z
hideNews: false
---

Якщо порівнювати цикли нашого життя з порами року, то яка пора відноситься до поважного віку?

Дайте вгадаємо, ви промовили «зима»? Дозвольте не погодитись/

У Широківській громаді проживає більше 5 000 людей поважного віку. Якщо познайомитесь хоча б з парою з них, то швидко дізнаєтесь, що життя у них насичене. Деякі досі працюють, багато хто веде господарство, вони зустрічаються з друзями, ходять до мистецьких гуртків, а також стають членами Університету третього віку. А це значить, що і в поважному віці люди знаходять час та сили для якісного дозвілля та навчання.

Стільки справ та планів  у наших поважних жителів, що стає аж трошки спекотно! Тому зима — це точно не про них. Якщо вже День людей поважного віку святкується в осінній сезон, 1 жовтня, то нехай це буде осіння пора. Середина осені, коли можливо все: і теплі сонячні деньки, і вітряна погода, і дощик. Так само непередбачувано, як і дозвілля наших поважних жителів 

P.S. Якщо ви також хочете приєднатись до Університету третього віку — звіерніться до КУ «Центр соціальних послуг»: +38 (096) 513-20-30
