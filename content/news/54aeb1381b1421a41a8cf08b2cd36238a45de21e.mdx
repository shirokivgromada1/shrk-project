---
title: Тренінг з командоутворення для дітей Широківської громади
image: /uploads/425810952_776183084558381_7391750082802955020_n.jpg
templates:
  - category: content/newsCategories/youth_policy.md
    _template: category
pubDate: 2024-02-07T08:11:23.560Z
hideNews: false
---

«Ціле більше, ніж сума його частин», — так писав Арістотель. І це він казав не про арифметику, а про командну роботу. Бо важливість працювати спільно з кимось ще усвідомлювали у давній Греції.  Діти Широківської громади також переконалися в цьому на власному досвіді! 

В одному з Центрів дозвілля за підтримки наших партнерів відбувся тренінг з командоутворення. Тренерка Олеся Із'янова за допомогою тестових та практичних завдань показала дітям, що для дружньої команди можливо все! 

— Це мій перший досвід участі у подібних тренінгах і мені це дуже сподобалось. Було дуже весело. Практичні завдання дали розуміння важливості роботи саме в команді. Чекаю з нетерпінням на наступні тренінги! — Олексій Козаченко, 15 років, житель Широківської громади.

![](/uploads/425811913_776183087891714_218203301718398078_n.jpg)

Ми вдячні ГС «Культурна Ліга Сходу», Дитячому фонду ООН (ЮНІСЕФ) та уряду Японії за допомогу у проведенні таких цікавих, а головне, важливих заходів для дітей нашої громади!

Заходи проводяться в рамках проєкту «Підтримка залучення та участі молоді в Запорізькій області через UPSHIFT та молодіжні ініціативи», організовані ГС "Культурна Ліга Сходу" за підтримки Дитячого фонду ООН (ЮНІСЕФ) та уряду Японії.
