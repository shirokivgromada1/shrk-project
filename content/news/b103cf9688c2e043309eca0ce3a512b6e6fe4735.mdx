---
title: Широківську громаду відвідав німецький журналіст Бернгард Класен
image: /uploads/452589623_877094187800603_7192684683574841047_n.jpg
templates:
  - category: content/newsCategories/international_cooperation.md
    _template: category
pubDate: 2024-07-25T12:16:00.000Z
hideNews: false
---

Якою була б Широківська громада без менонітської спадщини? Ми ніколи про це не дізнаємось. Адже це вже важлива частина нашої історії.

Саме тому ми з великим задоволенням на цьому тижні розповіли німецькому журналістові Бернгарду Класену про цю важливу сторінку в часописі Широківської громади.

![](/uploads/452560086_877094147800607_8657448245907945665_n.jpg)

Голова громади Денис Коротенко, директорка КУ «Агенція розвитку» Юлія Носкова та директорка КУ «Центр культури та дозвілля, сім'ї, молоді, спорту та туризму» Анастасія Якубіна провели для гостя невеличку екскурсію пам’ятками менонітів. Звісно, що подорож почалась у Замку Вальман. Далі — відділ ЦНАПу. Це нова відремонтована будівля, але чи знали ви, що на її фасаді залишився фрагмент оригінальної цегляної кладки менонітів?

У громаді пан Бернгард зібрав історичні факти та світлини для свого майбутнього матеріалу на менонітському кладовищі у Широкому та біля житлових будівель колишньої колонії Шенгорст біля Зеленопілля.

![](/uploads/452763642_877094101133945_4078484819929648365_n.jpg)

Також розповіли йому про наше давнє партнерство з БФ «Менонітський центр». Разом з цим фондом ми співпрацюємо вже не перший рік та втілили разом багато корисних проєктів та ініціатив для жителів.

А ще розповіли про Бориса Леткемана — нащадка менонітів, які проживали на території Широківської громади. Він охоче ділиться історіями своєї родини з нашими жителями.

Дякуємо пану Бернгарду за візит, з нетерпінням чекаємо на матеріал! 
