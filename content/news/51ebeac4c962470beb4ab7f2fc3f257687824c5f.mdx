---
title: Клуб успішних пані Широківської громади продовжує волонтерську діяльність!
image: /uploads/news/social-sphere/19.jpg
templates:
  - category: content/newsCategories/social_sphere.md
    _template: category
pubDate: 2023-06-15T06:07:00.000Z
hideNews: false
---

Натали Недвига, учасниця клубу, організувала навчання з плетіння маскувальних сіток для захисників та захисниць. Тепер жителі Новопетрівки в’яжуть їх ще якісніше і швидше ніж будь-коли.    

Загалом, така волонтерська діяльність вимагає додаткових знань, бо професійна сітка обов'язково має бути легкою, відповідного розміру та кольору. Тільки в такому випадку вона дійсно допоможе хлопцям і дівчатам на фронті. 

Навчати наших мешканок приїхали членкині ГО «Під парасолькою». Чудові пані Тетяна Мішевська, Валентина і Катерина Вінниченко із задоволенням розповіли декілька нюансів та лайфхаків в’язання якісної маскувальної сітки. 

Дякуємо всім організаторам та учасникам за такий корисний захід. Війна триває. Тож досі є активний попит на маскування техніки, інженерних споруд, рослинного покриву від ворожої розвідки. Ми маємо продовжувати тримати тил та допомагати військовим.    

Разом до Перемоги!





