---
title: 'Флешмоб #Широківська _читає'
image: /uploads/424591886_773257411517615_8670933161064744219_n.jpg
templates:
  - category: content/newsCategories/education.md
    _template: category
pubDate: 2024-02-02T08:48:00.000Z
hideNews: false
---

1363 нових книг прибуло до бібліотек Широківської громади. До оновлення книжкового фонду приклали свої зусилля КУ «Центр культури та дозвілля, молоді, спорту та туризму», КЗ «Запорізька обласна універсальна наукова бібліотека», ГО «Всеукраїнська екологічна ліга», «Видавництво Старого Лева», в рамках проєкту «Польська полиця в Україні», Міністерство культури та інформаційної політики України. 

Хіба ця сучасна література заслуговує припадати пилом на полицях?  

Заради популяризації української книги, ми анонсуємо флешмоб. А правила дуже прості! 

* Відвідати одну з бібліотек Широківської громади та взяти книгу, що сподобалася
* На своїй сторінці опублікувати фото із цією книгою та написати власні враження від прочитаного! (в налаштуваннях власної сторінки зробіть її відкритою, щоб ми могли побачити ваш допис).
* У власному дописі позначайте Широківську громаду та позначайте гештегом #Широківська\_читає.

Серед учасників флешмобу ми розіграємо наступний «Сніданок із головою», а також дещо, про що ми не можемо поки розповісти. Адже який це сюрприз, якщо ти про нього знаєш.

Долучайтесь, будьте активними, а головне — читайте! Бо книга — це не тільки дозвілля, це навички та знання, які є першими кроками до змін на краще!
