---
title: Тренінг для жителів громади від ЮНІСЕФ
image: /uploads/449058440_858372036339485_5192099302443134138_n.jpg
pubDate: 2024-06-26T07:39:03.758Z
hideNews: false
---

Опанувати стихію води — можливо. Але в реальному житті це не буде схоже на фентезі. Але буде не менш цікаво!

Наприклад, в Широківській громаді ми це робимо завдяки підтримці Програмі UNICEF.

Наші партнери вже допомогли нам в реалізації двох проєктів з покращення водопостачання у громаді: посилення спроможності КП “Благводсервіс” через закупівлю спеціалізованого обладнання та труб, а також ремонт трьох санвузлів в опорній школі.

І на цьому допомога партнерів не закінчилась!

Для того, щоб правильно управляти проєктами, які ми спільно втілили в життя у громаді, пройшов тренінг з питань забезпечення сталості в управлінні об’єктами води, гігієни, санітарії в громадах,  навчальних, медичних установах в рамках програми ЮНІСЕФ щодо доступу до води, санітарії та гігієни (WASH). 

Тренінг відбувся в рамках Програми ЮНІСЕФ Громадською організацією Жінки і діти України - наше майбутнє за підтримки UNICEF Ukraine.

Тренінг відвідало більш ніж 30 представників громади. За декілька насичених годин ми дізнались про:

* системний підхід з управління об’єктами WASH;
* специфіку прийняття управлінських рішень;
* нормативно-правові аспекти водного енеджменту;
* можливість презентації практичних результатів створення та управління такими об’єктами в громадах.

Дякуємо партнерам за корисне навчання і директорці опорної школи Ларисі Стуковій за надання простору для опанування проєктної роботи, пов’язаною з водними ресурсами 

