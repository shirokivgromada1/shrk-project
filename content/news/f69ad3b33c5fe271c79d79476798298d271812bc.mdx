---
title: 'Засідання виконавчого комітету: основне'
image: /uploads/виконком 1 (1).png
templates:
  - category: content/newsCategories/important.md
    _template: category
pubDate: 2024-01-11T10:06:43.224Z
hideNews: false
---

Народна мудрість каже: «Як зустрінеш Новий рік, так його і проведеш». Щоб 2024 рік був продуктивним так корисним, в перші його дні старости наших сіл на чолі з головою Широківської громади Денисом Коротенко провели виконавчий комітет. 

![](</uploads/виконком 2 (2).png>)

Основне із зустрічі: 

* КУ «Центр культури та дозвілля, сім’ї, молоді, спорту та туризму» відзвітував про роботу з охорони культурної та археологічної спадщини. На території громади є 10 пам'яток історії, 2 пам'ятних обеліска, єдиний в районі пам'ятник Тарасу Шевченку та 351 пам'ятка археології. Фахівці центру культури регулярно проводять огляди цих пам'яток, щоб запобігти їх руйнуванню. Ці пам'ятки є цінним свідченням багатої історії та культури нашого краю.
* Керуюча справами виконавчого комітету Широківської сільської ради Лариса Головань проінформувала про виконання вимог Закону України «Про запобігання корупції» та Плану заходів з запобігання та протидії корупції у виконавчому комітеті. Закон про протидію корупції виконується в повному обсязі. Питання протидії корупції є пріоритетним для громади. Присутні на засіданні проголосували за затвердження плану заходів з запобігання корупції на 2024 рік.
* Юрій Чернов, директор КНП «Місцева пожежно-рятувальна служба Широківської територіальної громади» підбив підсумки 2023 року. За минулий рік у наших рятувальників було 495 виїздів на виклики. 403 виїзди — різнопланова допомога жителям, 92 — виклики на пожежі. А більш детальний звіт читайте в наступних дописах на сторінці громади у фейсбуці!

![](</uploads/виконком 3 (3).png>)

Загалом порядок денний комісії складався з 19 питань. Зустріч виконкому минула вельми продуктивно, тож працюємо далі! 





