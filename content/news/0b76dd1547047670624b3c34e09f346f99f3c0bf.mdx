---
title: 'Акція «Шевченко єднає Україну» у Широківській громаді '
image: /uploads/438085824_818215327021823_5811584759159369982_n.jpg
templates:
  - category: content/newsCategories/ecology.md
    _template: category
pubDate: 2024-04-19T05:52:00.000Z
hideNews: false
---

Хай квітне наша чудова Широківська громада! В селі Петропіль пройшла всеукраїнська акція «Шевченко єднає Україну». На цю подію зібралось багато гостей і навіть один неочікуваний! 

Сьогодні заступники голови громади Ольга Ставицька та Олександр Бондар, керівник департаменту захисту довкілля Запорізька обласна державна адміністрація Ірина Пірогова, керівник Державна екологічна інспекція Південного округу Олег Бигдан, настоятель Парафії "Матері Божої Неустанної Помочі" отець Роман, відділ інспектування та благоустрою громади,  а також представники Молодіжної Ради висадили пагінці дубочків. 

![](/uploads/437516058_818215610355128_5488071938201725330_n.jpg)

Всього в Петрополі з’явилось 30 нових дубів і кожен з них має спільну та цікаву історію. І пов’язана вона з Шевченком. Ці пагінці — спадкоємці трьох тисячолітніх дубів, які ростуть на Батьківщині Кобзаря, у селі Будище. За переказами, у дуплі одного з них Тарас ховав свої малюнки.

За висадкою дерев з такою цікавою історією пильно слідкував рудий житель Петрополя — кіт Рижик. За те, що від початку та до кінця неустанно пильнував процес, рудий талісман Петрополя отримав смаколики від гостей! 

Вдячні всім, хто долучився до цієї акції. Разом ми зможемо все! 

Всеукраїнська акція «Шевченко єднає Україну» була ініційована у 2023 році Міністерством захисту довкілля та природних ресурсів України, Державною екологічною інспекцією України та ДПЛіси України у рамках програми президента «Зелена країна».
