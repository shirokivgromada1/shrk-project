---
title: 1200 коробок з гуманітарною допомогою для жителів Широківської громади
image: /uploads/news/social-sphere/35.jpg
templates:
  - category: content/newsCategories/social_sphere.md
    _template: category
pubDate: 2023-09-20T06:57:00.000Z
hideNews: false
---

Скільки треба волонтерів, щоб за тиждень доправити 1200 коробок з гуманітарною допомогою до кожного села Широківської громади? 

Вже знаємо відповідь на цю задачку: три гарних парубки, які є волонтерами Львівської громадської ініціативи Допоможемо разом та допомога і підтримка старост та директора КУ "Центр соціальних послуг Широківської громади"Дмитро Лук'яненко.

Цілий тиждень Павло, Дмитро та Андрій займались доставленням гігієнічних наборів для жителів вразливих категорій усіх 35 сіл громади. Допомогу отримали жителі з інвалідністю, багатодітні сім’ї та матері, які виховують дітей самостійно.

Люди та наша громада залишили тільки позитивні враження у волонтерів за час їх подорожі:

 — Раді, що змогли допомогти людям і дуже вдячні тим, хто щиро дякував. Це дуже важливо, адже відчувається, що ти робиш все не просто так. Вдячні тим, хто допомагав. Старостам, соціальним працівникам та працівникам освіти, які займались організацією процесу, іншим небайдужим людям. Хтось допомагав записувати контактні дані людей, хтось — носити коробки, виділив машину чи навантажувач, щоб ми могли швидше доставити допомогу до людей. Це важливо, що в такі моменти люди об'єднуються. Ми, як змогли, підтримали мешканців громади, а люди, які нам допомагали, підтримали нас. Це надихає. Наша назва «Допоможемо разом» і ми завжди акцентуємо, що «разом» — це не тільки ті волонтери, що входять в нашу ГО, це всі люди, які готові робити світ трошки добрішим. У Широківській громаді таких було немало, — поділився враженнями від подорожі волонтер Павло Коваленко.



