---
title: Шахрайські схеми. Прості правила безпеки!
image: /uploads/news/security/61.png
templates:
  - category: content/newsCategories/security.md
    _template: category
pubDate: 2023-09-15T10:19:00.000Z
hideNews: false
---

російсько-українська війна стала підґрунттям для поширення шахрайських схем. Зловмисники користуються вразливим емоційним станом жертви та зловживають їхньою довірою. 

До того, кмітливість шахраїв іноді вражає, тож з’являються нові способи ошукування. Національна поліція України попереджає та застерігає від найпоширеніших схем шахрайства. Основні з них: 

ДЗВІНКИ ВІД ПРЕДСТАВНИКІВ БАНКІВ

Зазвичай при такій схемі зловмисники повідомляють про “блокування” карти, а щоб розблокувати просять пін-код. Що робити? 

* Покладіть слухавку;
* НЕГАЙНО зверніться до поліцейських за номером 102.

“ГРОШОВА РЕФОРМА”

Зловмисники приходять і кажуть, що необхідно обміняти старі купюри на нові, у зв’язку з грошовою реформою. У такий спосіб вони намагаються привласнити ваші збереження! Що робити?

* НЕ пускайте незнайомців у свою домівку;
* Порадьтеся з тими, кому довіряєте;
* НЕГАЙНО зверніться до поліцейських за номером 102.

ПРОДАЖ ДЕШЕВИХ ТОВАРІВ “З РУК В РУКИ”

Якщо незнайомці прийшли до вас та пропонують купити дешеві товари - будьте обачні. Це можуть бути шахраї. У такий спосіб вони хочуть дізнатися, де ви зберігаєте свої гроші, а потім непомітно викрасти їх. Що робити? 

* НЕ пускайте незнаймців додому;
* ЗАЛУЧІТЬ до розмови сусідів, або ПОДЗВОНІТЬ родичам: це може відлякати зловмисників;
* НЕГАЙНО зверніться до поліцейських за номером 102.

ВИГРАШІ “ПРИЗІВ”

“Ви виграли автомобіль або побутову техніку” - іноді ви можете отримати такі повідомлення. Лишень треба виконати декілька простих умов, і ось, ви власник автівки. Не поспішайте виконувати настанови незнайомців, адже це шахраї! Що робити? 

* ПРИГАДАЙТЕ чи брали ви участь у акціях чи конкурсах;
* НЕ перераховуйте гроші незнайомцям;
* Про такий дзвінок НЕГАЙНО повідомте поліцію за номером 102.

“ВАШ РОДИЧ У БІДІ”

Ви можете отримати таке повідомлення. Але не поспішайте одразу перераховувати кошти незнайомцям. Адже вони використовують ваш шоковий стан. Що робити?

* ПОКЛАДІТЬ слухавку;
* ПЕРЕВІРТЕ, де ваш родич;
* Повідомте про цю подію поліцейським.


“СОЦІАЛЬНІ ВИПЛАТИ ПІД ЧАС ВІЙНИ”

Найчастіше шахраї надсилають такі повідомлення та просять надати інформацію ваші ПІБ, номер картки, пін-код, кодове слово, номер на звороті картки та термін її дії. Назвавши всі ці дані, ви власноруч надаєте доступ банківської картки. Що робити? 

* ПОКЛАДІТЬ слухавку; 
* ЗВЕРНІТЬСЯ до представників влади та з’ясуйте чи можете ви отримати соціальні виплати; 
* У разі негативної відповіді - ПОВІДОМТЕ про телефонну розмову до поліції.

Нагадуємо! Якщо ви стали жертвою зловмисників - ви також можете звернутися до Поліцейських офіцерів громади: 

* Євген Захарченко - (098) 746-17-65;
* Євген Польський - (096) 558-26-07;
* Євген Боровик - (096) 190-32-81;
* Ілля Черненко - (068) 079-15-65;
* Ігор Свєтлічний - (095) 434-05-79;
* Денис Северин - (068) 196-16-25;
* Наталія Лубяна - (096) 677-32-85.




