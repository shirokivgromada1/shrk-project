---
title: Благодійний ярмарок від «Клубу успішних пані» Широківської громади
image: /uploads/456089522_892492656260756_1883613270585547187_n.jpg
pubDate: 2024-08-19T09:53:00.000Z
hideNews: false
---

Понад 100 000 гривень на потреби військовослужбовців. Це найголовніший результат Благодійного ярмарку, який організували Клуб успішних пані Широківської громади в Новопетрівці.

Але це ще не все. Також ярмарок подарував незабутні емоції кожному відвідувачу. І ми впевнені, що фото з цього заходу ви точно будете бачити впродовж наступного тижня у своїй стрічці, адже головна родзинка цього заходу — безліч яскравих фотозон. Ми також зробили декілька фото під час прогулянки ярмарком. З усіма світлинами ви можете ознайомитись за посиланням  http\://surl.li/gydbfc 

Окрім фотозон на заході були безліч яток з частуваннями від місцевих крафтярів: фрукти, сир, шашлик, наливки, лимонади, торти, пиріжки, піца, а також — вишиті рушники, іграшки ручної роботи, прикраси. Все це можна було придбати під час ярмарку, тим самим зробивши донат на потреби жителям громади, які наразі захищають нашу країну від загарбників.

Також гостей розважали співами. За це дякуємо дівчатам з тріо «Ритм», та ансамблю «Миколай-Пільські зорі». Не обійшлось і без танців та святкової лотереї. Окремі розваги чекали і на дітей: розмальовували карту України та смакували солодкою ватою.

Під час ярмарку до нас завітали гості і з сусідніх громад, а також наші партнери з благодійних фондів та громадських організацій. 

За підсумками благодійних зборів вдалося зібрати кошти на придбання двох ноутбуків військовим, які звернулись до наших пані з таким запитом. Також неоцінену допомогу захисникам надав фермер з Новопетрівки Олександр Герасименко — придбав на запит хлопців принтер. 

Дякуємо всім гостям заходу, членкиням Клубу успішних пані, особливо Наталі Недвизі, а також команді Новопетрівської філії Петропільського ліцею та Вікторії Кузьміновій, які приготували частування на ярмарок. Дуже багато людей взяло участь в організації цієї події — об'єднуємо зусилля заради допомоги нашим хлопцям!

