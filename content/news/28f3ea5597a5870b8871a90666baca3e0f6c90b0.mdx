---
title: >-
  7 травня розпочинається весняна кампанія з імунізації диких м’ясоїдних тварин
  проти сказу
image: /uploads/5_1 Інфографіка _ вакцинація від Сказу.jpg
templates:
  - category: content/newsCategories/security.md
    _template: category
  - category: content/newsCategories/ecology.md
    _template: category
pubDate: 2024-04-26T11:22:22.989Z
hideNews: false
---

Запорізьке районне управління ГУ Держпродспоживслужби в Запорізькій області повідомляє, що відповідно до п. 3 протокольного рішення Державної надзвичайної протиепізоотичної комісії при Запорізькій обласній державній адміністрації від 25 січня 2024 року за №1 «Про посилення заходів щодо профілактики сказу тварин, у тому числі проведення весняної кампанії з пероральної імунізації диких м’ясоїдних тварин проти сказу», в травні 2024 року планується проведення весняної кампанії з пероральної імунізації диких м’ясоїдних тварин проти сказу на території Запорізької області.

Пероральну імунізацію диких м’ясоїдних тварин проти сказу у зв’язку з воєнним станом  буде проведено робочими групами, створеними при кожній територіальній громаді, шляхом ручного розкладання принад з вакциною за межами населених пунктів, на території лісових та сільськогосподарських угідь, навколо водоймищ, вздовж автошляхів. 

Принада має вигляд невеликих брикетів з різким запахом м'ясо-кісткового борошна, що приваблює диких м’ясоїдних тварин. Всередині брикетів знаходиться полімерний блістер із вакциною. Вакцина сприяє створенню імунітету, не сприяє виділенню вакцинного вірусу зі слиною, безпечна для інших тварин, безпечна для людини та природного середовища, стабільна в польових умовах.

Мінімальна щільність принад складає 25 доз/кв.км.

Розповсюдження пероральної вакцини не проводиться на територіях, які підпадають під заборону – наземного розподілу населеними пунктами, болотами, водоймищами, авто й залізничними шляхами та місцями проведення польових робіт.\
\
Звертаємось до мешканців району з проханням при виявленні принад не руйнувати їх, не брати в руки, не переносити з місця, а залишати привабливими для тварин. Особливе прохання  застерегти  дітей, щоб при знайденні приманок з вакциною не грались нею, а тим більше не пробували її розламати.

**Вакцинація буде проводитись з 07 травня 2024року**

****![](</uploads/5_1 Інфографіка _ вакцинація від Сказу.jpg>)\
\
Сказ – особливо небезпечна гостра вірусна хвороба тварин і людини, яка характеризується ознаками поліенцефаломієліту, паралічами і абсолютною смертністю.

Пероральна імунізація від сказу – один із способів вакцинації тварин, яких неможливо відловити щоб вакцинувати класично (внутрішньом’язево або підшкірно). Такий спосіб вакцинації застосовують для диких та бродячих тварин, у яких після поїдання поживної принади з вакциною на 21 день формується імунітет до збудника сказу і триває мінімум 1 рік.

Пероральна імунізація від сказу забезпечить створення стійкого імунітету в диких тварин, котрі є основними розповсюджувачами збудника сказу та значно покращить епізоотичну ситуацію в регіоні.
