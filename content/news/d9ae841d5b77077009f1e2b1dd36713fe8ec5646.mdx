---
title: У Петрополі відкрився єдиний в області пам'ятник рятувальникам
image: /uploads/monum_ryatuv_17_09_2024 (1).jpg
templates:
  - category: content/newsCategories/security.md
    _template: category
pubDate: 2024-09-17T11:30:00.000Z
hideNews: false
---

Якщо у вас є знайомий, який служить у ДСНС — подякуйте йому сьогодні! Адже сьогодні в Україні відзначається День рятувальника.

Руки цих людей врятували тисячі українців. Вони першими приїздять на місця ворожих обстрілів, часто ризикуючи своїм життям. Ми безмежно вдячні за вашу самовідданість і готовність завжди прийти на допомогу.

![](</uploads/monum_ryatuv_17_09_2024 (2).jpg>)

Аби вшанувати титанічну роботу рятівників в селі Петропіль встановлено перший в Запорізькій області пам’ятник героям-рятувальникам. Це місце — данина поваги тим, хто віддав життя, рятуючи інших.  

На урочисте відкриття завітав й голова громади Денис Коротенко, перший заступник голови Дмитро Свірікін, заступники голови Ольга Ставицька, Олександр Бондар, Марина Юдіна, фахівці відділу питань контролю та інспектування, працівники КП «Місцева пожежно-рятувальна служба». Також до них долучилися й Головне управління ДСНС України у Запорізькій області? голова Запорізька обласна державна адміністрація Іван Федоров, заступник голови ЗОВА Євген Мироненко. 

![](</uploads/monum_ryatuv_17_09_2024 (3).jpg>)

Цей монумент створено за ініціативи ДСНС у Запорізькій області та за підтримки генерального директора ТОВ «Завод Агротех» Геннадія Марича та всьому колективу заводу, інженери якого спроєктували, виготовили та втілили ідею у життя!

Вдячні всім гостям, що завітали на урочисте відкриття пам’ятника. Це важлива для всіх нас подія, яка увічнить у пам’яті нашій подвиги героїв-рятувальникам!
