---
title: Свято першого дзвоника у Широківській громаді
image: /uploads/2 вересня (2).png
templates:
  - category: content/newsCategories/education.md
    _template: category
pubDate: 2024-09-02T10:45:44.546Z
hideNews: false
---

Близько 1 000 учнів Широківської громади з початком осені повернулись до навчання! 

Сьогодні цю важливу подію відсвяткували на першому дзвонику в опорній школі громади.

![](</uploads/2 вересня (1).png>)

«Миколайчику, не сутулься», «Анжеліко, подивись на мене!» — лунало звідусіль. Бо ж у когось це не просто перша лінійка в навчальному році, а й перша в житті. Цей важливий момент намагались закарбувати схвильовані батьки. 

І ми також зробили декілька фото на пам’ять, бо для громади це свято також дуже важливе. Дивимось на наших школярів і радіємо. Попри велику війну вони мають змогу навчатися. І не тільки віддалено, а й у змішаному форматі. А також мають змогу нарядитись у вишиванку, зачитати на святі вірш українською, зустрітись з друзями в шкільних коридорах.

![](</uploads/2 вересня (3).png>)

Ще років 10 тому школярі навряд чи б задумались про цінність таких моментів, але тепер і дорослі і малі точно знають які вони важливі.

Працюємо далі, щоб у наших дітей було гарне дитинство та можливість навчатись без перешкод!
